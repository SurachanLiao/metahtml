<main id="main-content"><p class="col-md-9 council-flexify-item council-center-content-basic">
            


    




<h2>Kuo u&#382;siima ES Taryba?</h2><h3>1. Veda derybas d&#279;l ES teis&#279;s akt&#371; ir juos priima</h3><p>Taryba yra viena pagrindini&#371; ES sprendimus priiman&#269;i&#371; institucij&#371;.</p><p>Ji veda derybas d&#279;l teis&#279;s akt&#371; ir juos priima, da&#382;niausiai kartu su Europos Parlamentu pagal &#303;prast&#261; teis&#279;k&#363;ros proced&#363;r&#261;, taip pat vadinam&#261; bendro sprendimo proced&#363;ra. Bendro sprendimo proced&#363;ra taikoma tose politikos srityse, kuriose ES turi i&#353;imtin&#281; kompetencij&#261; arba dalijasi kompetencija su valstyb&#279;mis nar&#279;mis. &#352;iais atvejais Taryba priima teis&#279;s aktus remdamasi Europos Komisijos pateiktais pasi&#363;lymais.</p><h3>2. Koordinuoja valstybi&#371; nari&#371; politik&#261;</h3><p>Taryba yra atsakinga u&#382; valstybi&#371; nari&#371; tam tikr&#371; sri&#269;i&#371; politikos koordinavim&#261;:</p><ul><li>ekonomin&#279;s ir fiskalin&#279;s politikos &#8211; Taryba koordinuoja valstybi&#371; nari&#371; ekonomin&#281; ir fiskalin&#281; politik&#261;, kad b&#363;t&#371; sustiprintas ES ekonomikos valdymas; ji stebi valstybi&#371; nari&#371; biud&#382;eto politik&#261; ir stiprina ES fiskalin&#281; sistem&#261;; be to, ji nagrin&#279;ja teisinius ir praktinius euro, finans&#371; rink&#371; ir kapitalo jud&#279;jimo aspektus </li><li>&#353;vietimo, kult&#363;ros, jaunimo ir sporto politikos &#8211; Taryba priima ES politikos programas ir darbo planus &#353;iose srityse; juose nustatomi valstybi&#371; nari&#371; ir Komisijos bendradarbiavimo prioritetai</li><li>u&#382;imtumo politikos &#8211; &#160;Taryba, remdamasi Europos Vadov&#371; Tarybos i&#353;vadomis d&#279;l ES u&#382;imtumo pad&#279;ties, parengia metines gaires ir rekomendacijas valstyb&#279;ms nar&#279;ms</li></ul><h3>3. Pl&#279;toja ES bendr&#261; u&#382;sienio ir saugumo politik&#261;</h3><p>Taryba nustato ir &#303;gyvendina ES u&#382;sienio ir saugumo politik&#261; remdamasi Europos Vadov&#371; Tarybos nustatytomis gair&#279;mis. Tai apima ir ES teikiam&#261; pagalb&#261; vystymuisi bei humanitarin&#281; pagalb&#261;, gynyb&#261; ir prekyb&#261;. Taryba kartu su S&#261;jungos vyriausiuoju &#303;galiotiniu u&#382;sienio reikalams ir saugumo politikai u&#382;tikrina S&#261;jungos i&#353;or&#279;s veiksm&#371; vientisum&#261;, nuoseklum&#261; ir veiksmingum&#261;.&#160;</p><h3>4. Sudaro tarptautinius susitarimus</h3><p>Taryba suteikia &#303;galiojimus Komisijai ES vardu vesti derybas d&#279;l Europos S&#261;jungos susitarim&#371; su ES nepriklausan&#269;iomis &#353;alimis ir tarptautin&#279;mis organizacijomis. U&#382;baigus derybas Taryba, remdamasi Komisijos pasi&#363;lymu, nusprend&#382;ia, ar pasira&#353;yti ir sudaryti susitarim&#261;. Taip pat Taryba priima galutin&#303; sprendim&#261; sudaryti susitarim&#261;, kai Parlamentas pateikia savo pritarim&#261; (reikaling&#261; srityse, kuriose taikoma bendro sprendimo proced&#363;ra), ir t&#261; susitarim&#261; ratifikuoja visos ES valstyb&#279;s nar&#279;s.</p><p>&#352;ie susitarimai gali apimti pla&#269;ias sritis, pavyzd&#382;iui, prekybos, bendradarbiavimo ir vystymosi, arba gali b&#363;ti skirti konkre&#269;ioms sritims, pavyzd&#382;iui, tekstil&#279;s pramonei, &#382;uvininkystei, muitinei, transportui, mokslui ir technologijoms ir t. t.&#160;</p><h3>5. Patvirtina ES biud&#382;et&#261;</h3><p>Taryba kartu su Parlamentu patvirtina ES biud&#382;et&#261;.</p><p>Biud&#382;etinis laikotarpis yra vieneri kalendoriniai metai. Da&#382;niausiai jis patvirtinamas gruod&#382;io m&#279;n. ir pradedamas taikyti kit&#371; met&#371; sausio 1 d.</p>




















            

            
     
    
    
        <p class="social-share-wrapper">







<span class="d-block margin-bottom-5 social-share-label">Dalintis</span>
<a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/lt/council-eu/&amp;display=popup">
     
    <span class="sr-only">Dalintis &#353;iuo puslapiu &#8222;Facebook&#8220;</span>
</a>
<a class="btn-social-share" id="twitterhref" href="https://twitter.com/share?text=Europos+S%c4%85jungos+Taryba&amp;url=http%3a%2f%2feuropa.eu%2f!cF94fc">
     
    <span class="sr-only">Dalintis &#353;iuo puslapiu &#8222;Twitter&#8220;</span>
</a>
<a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!cF94fc">
     
    <span class="sr-only">Dalintis &#353;iuo puslapiu &#8222;LinkedIn&#8220;</span>
</a>
<a class="btn-social-share popover-trigger" href="">
     
    <span class="sr-only">Kopijuoti URL &#303; i&#353;karpin&#281;</span>
</a>
<span class="popover-content" id="short-url-copy">
    Kopijuoti URL &#303; i&#353;karpin&#281;
    
    
    <span class="sr-alert hidden">Kopijuoti</span>
    <span class="url-alert-span sr-only hidden">Kopijuoti</span>
</span>



            


    <p id="email-subscription" class="modal-dialog">
        
            
                <p class="modal-header">
                    
                    <p class="h4 modal-title">Prenumeratos parinktys</p>
                </p>
                
                    
                        
                             
                        
                        
                        
                         
                        

                        
                         
                        
                        <p class="col-sm-12">
                            
                            <p class="margin-top-10 margin-bottom-0">&#302;veskite savo el.&#160;pa&#353;to adres&#261; ir atsi&#371;sime Jums sait&#261; &#303; J&#363;s&#371; prenumerat&#261;</p>
                            
                                J&#363;s&#371; el.&#160;pa&#353;to adresas:
                                
                            
                            

                            
                            <p class="checkbox">
                                
                                    
                                    Sutinku su parei&#353;kimo d&#279;l privatumo s&#261;lygomis
                                
                            </p>

                            
                                
                                    
                                        <p>J&#363;s&#371; pra&#353;ym&#261; pagal Reglamento (EB) Nr. 45/2001 d&#279;l asmen&#371; apsaugos Bendrijos institucijoms ir &#303;staigoms tvarkant asmens duomenis ir laisvo toki&#371; duomen&#371; jud&#279;jimo nuostatas tvarkys Tarybos generalinio sekretoriato Spaudos tarnyba.</p>
                                        <p>J&#363;s&#371; duomenys bus saugomi duomen&#371; baz&#279;je tol, kol j&#363;s atsisakysite prenumeratos.</p>
                                        <p>Tam tikri duomenys (vardas ir pavard&#279;, el. pa&#353;to adresas, pageidaujama kalba, &#382;iniasklaidos priemon&#279;s pavadinimas, &#382;iniasklaidos priemon&#279;s r&#363;&#353;is) Reglamento Nr. 45/2001 7 ir 8 straipsniuose nustatytomis s&#261;lygomis gali b&#363;ti atskleisti Europos institucij&#371; spaudos tarnyboms, valstybi&#371; nari&#371; nuolatin&#279;ms atstovyb&#279;ms ir Europos S&#261;jungos agent&#363;roms.</p>
                                        </p>
                    
                
                 
            

            
        
    </p>



        </p>
    


</p></main>