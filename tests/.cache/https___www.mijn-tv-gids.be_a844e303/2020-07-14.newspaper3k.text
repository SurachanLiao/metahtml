Wat is er vanavond op TV? Ontdek het in jouw TV-gids op maat!

Installeer je lekker comfortabel in de zetel voor een gezellige televisieavond. Vergeet gerust de afstandsbediening want je wordt getrakteerd op een TV-avond op maat, helemaal zoals jij het wilt.

Mijn TV-Gids, dé online TV-gids van België, zorgt voor een ware revolutie. Onze website stelt je een TV-programmatie op maat voor, aangepast aan jouw kijkprofiel. Hoe gaat het in zijn werk? Schrijf je in op onze website en laat ons weten hoe jouw ideale televisieavond eruit ziet. Wat is jouw favoriete zender? Welke acteurs zie je graag aan het werk? Je kan je keuze maken tussen de bekende zenders van de publieke en de commerciële omroep, tussen verschillende thematische zenders met een ruim aanbod aan sport of film. Je kan ook aangeven welke acteurs je geweldig vindt en wie je liever niet op het scherm ziet verschijnen. De keuze is aan jou! Op basis van de voorkeuren die je doorgeeft, wordt jouw TV-avond voor elke dag van de week samengesteld. Vanop je computer of tablet kan je makkelijk en snel je TV-programma op maat raadplegen en vervolgens aanpassen door aan te geven welke keuzes je leuk (“Ik kijk”) of minder leuk vindt (“Ik zap”). Zo krijg je in je account telkens een beter aanbod voorgeschoteld, met films en programma's aangepast aan jouw voorkeuren.

Ben je geen lid van “Mijn TV-Gids”? Geen probleem! Op www.mijn-tv-gids.be kan je de TV-programmatie gratis raadplegen, zowel voor vanavond en alle andere dagen, zowel van de grote, algemene zenders als van de minder bekende, thematische zenders. Zo geniet je elke dag van een ontspannen avond voor de buis, aangepast aan jouw TV-voorkeuren. Misschien kan je met jouw TV-toestel ook de films of programma's die je deze week niet wilt missen opnemen om achteraf te bekijken wanneer het jou past.

De TV-programmatie voor vanavond, voor morgen of voor zondag? De TV-programmatie voor één of VTM? Je ontdekt het hier! Voor elke dag stel je jouw TV-avond op maat samen. Zo hoef je nooit nog een aflevering van je favoriete programma te missen!

Bekijk al jouw favoriete programma's, series en films op de Belgische TV-zenders.

Dankzij ons kijkschema op maat mis je nooit nog een uitzending van je favoriete TV-programma. Ben je gek op series? Bekijk de laatste aflevering van “Thuis” in HD op één of “Familie” op VTM. Ook liefhebbers van top-fictie van eigen bodem worden op hun wenken bediend. Op één kan je elke zondag het beklijvende “Beau Séjour” volgen, VTM kiest met “Amigo's” voor een humoristische misdaadserie. Kunnen buitenlandse topseries jouw meer bekoren? Dan zit je goed bij Q2 dat klassiekers als “How I Met Your Mother”, “The Big Bang Theory” en “Modern Family” een vaste plek in het uitzendschema geeft. De meerwaardezoeker is dan weer aan het juiste adres bij CANVAS met internationale topfictie als “Midnight Sun” en “Jordskott”. Je avond heerlijk ontspannen starten doe je elke weekdag op VIER met een dubbele aflevering van “Friends”. Op VIJF kan je dan weer smullen van een dagelijkse portie “Grey's Anatomy”.

Over smullen gesproken. Ben je op zoek naar culinaire inspiratie? Dan schotelt Jeroen Meus je graag zijn nieuwste culinaire creaties voor in “Dagelijkse Kost” op één. Of eet je liever wat de pot schaft in “De Keuken van Sofie”? In “Komen Eten” op VIER kan je dan weer meekijken in de kookpotten (en de kleerkasten en andere schuiven) van onbekende koks terwijl “Bizarre Eters” op Vitaya inzoomt op de gekke eetgewoontes van mensen. Hou je van reality-tv? Dan zal “Met Vier in Bed” op Vitaya je vast en zeker ook kunnen bekoren. Lustige verbouwers kunnen op VIER beslist wat opsteken van “Ons Eerste Huis” met de immer charmante Bartel Van Riet. Ancien Marcel Vanthilt maakt kijkers dan weer wegwijs in de boeiende wereld van huizen en immo in “Wonen.tv” op één.

Wil je altijd op de hoogte zijn van wat er reilt en zeilt in België en de wereld? Na “Het Journaal” op één of “Het Nieuws” op VTM kan je je naar hartenlust verder laten onderdompelen in de actualiteit met programma's als “Ter Zake” en “De Afspraak” op CANVAS, “Pano” en “Van Gils en Gasten” op één of “Telefacts” op VTM. Op CANVAS bekijken Otto-Jan Ham en de zijnen elke dinsdag, woensdag en donderdag op geheel eigen wijze terug op de waan van de dag in “De Ideale Wereld”. Een hartverwarmende kijk op de mensen achter het nieuws krijg je ook in “Iedereen Beroemd” op één. Volg je de sport en dan vooral de voetbalcompetitie op de voet? Dan krijg je tijdens het weekend op VTM in “Stadion” een overzicht van de mooiste doelpunten en spannendste matchen. Op zondagavond serveert één je ook een uitgebreid sportoverzicht in “Sportweekend”, voor uitgebreide analyses van de voetbalmatchen van het voorbije weekend kan je rekenen op Frank Raes en Filip Joos in “Extra Time” op CANVAS. Die zender brengt natuurlijk ook nog heel wat andere informatieve programma's. Reizen vanuit je luie zetel doe je met het adembenemende “Planet Earth” of met een ervaren gids als Stephen Fry die je in reeksen als “Stephen Fry in Central America” meeneemt naar de meest fascinerende plekken op aarde. Dat klinkt als iets voor avontuurlijke mannen! Die worden ook op hun wenken bediend door de nieuwe mannenzender CAZ die niet alleen series als “Zorro”, “Little Britain” of “Married with Children” uitzendt, maar ook grote kaskrakers en filmklassiekers.