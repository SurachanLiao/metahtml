Cum funcționează Consiliul UE?

1. Negociază și adoptă legislația UE

Consiliul este un factor decizional esențial al UE.

Acesta negociază și adoptă acte legislative în majoritatea cazurilor împreună cu Parlamentul European, prin intermediul procedurii legislative ordinare, cunoscute și sub numele de codecizie. Codecizia se utilizează pentru domenii de politică în care UE are competență exclusivă sau competență partajată cu statele membre. În aceste cazuri, Consiliul legiferează în temeiul propunerilor care îi sunt înaintate de Comisia Europeană.

2. Coordonează politicile statelor membre

Consiliul este responsabil de coordonarea politicilor statelor membre în domenii specifice, cum ar fi:

politicile economice și bugetare: Consiliul coordonează politicile economice și bugetare ale statelor membre în vederea consolidării guvernanței economice în UE, monitorizează politicile bugetare ale acestora și consolidează cadrul bugetar al UE și, de asemenea, se ocupă de aspectele juridice și practice ale monedei euro, de piețele financiare și de fluxurile de capital

Consiliul coordonează politicile economice și bugetare ale statelor membre în vederea consolidării guvernanței economice în UE, monitorizează politicile bugetare ale acestora și consolidează cadrul bugetar al UE și, de asemenea, se ocupă de aspectele juridice și practice ale monedei euro, de piețele financiare și de fluxurile de capital educație, cultură, tineret și sport: Consiliul adoptă cadrele de politici ale UE și planurile de lucru în aceste domenii, care stabilesc prioritățile de cooperare între statele membre și Comisie.

Consiliul adoptă cadrele de politici ale UE și planurile de lucru în aceste domenii, care stabilesc prioritățile de cooperare între statele membre și Comisie. politica de ocupare a forței de muncă: Consiliul elaborează anual, pe baza concluziilor Consiliului European, orientări și recomandări pentru statele membre privind situația ocupării forței de muncă în UE

3. Dezvoltă politica externă și de securitate comună a UE

Consiliul definește și pune în aplicare politica externă și de securitate a UE pe baza orientărilor stabilite de Consiliul European. Aceasta include totodată ajutorul umanitar și pentru dezvoltare al UE, apărarea și comerțul. Consiliul, împreună cu Înaltul Reprezentant al Uniunii pentru afaceri externe și politica de securitate, asigură unitatea, coerența și eficacitatea acțiunii externe a UE.

4. Încheie acorduri internaționale

Consiliul acordă Comisiei mandatul de negociere, în numele UE, a acordurilor dintre UE și țările care nu sunt membre ale UE și organizațiile internaționale. La sfârșitul negocierilor, Consiliul decide cu privire la semnarea și încheierea acordului, pe baza unei propuneri din partea Comisiei. De asemenea, Consiliul adoptă decizia finală de încheiere a acordului, după ce Parlamentul și-a dat aprobarea (necesară în domenii care fac obiectul codeciziei) și după ce acordul a fost ratificat de toate statele membre ale UE.

Aceste acorduri pot acoperi domenii largi, precum comerțul, cooperarea și dezvoltarea, sau se pot referi la subiecte specifice, cum ar fi textilele, pescuitul, vămile, transporturile, știința și tehnologia etc.

5. Adoptă bugetul UE

Consiliul adoptă bugetul UE împreună cu Parlamentul.

Perioada bugetară acoperă un an calendaristic. De obicei, se adoptă în decembrie și începe la 1 ianuarie anul următor.

Ultima versiune revizuită la 17 iulie 2019