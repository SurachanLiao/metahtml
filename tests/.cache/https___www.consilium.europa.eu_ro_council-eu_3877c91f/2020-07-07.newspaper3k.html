<div><h2>Cum func&#539;ioneaz&#259; Consiliul UE?</h2><h3>1. Negociaz&#259; &#537;i adopt&#259; legisla&#539;ia UE</h3><p>Consiliul este un factor decizional esen&#539;ial al UE.</p><p> Acesta <b>negociaz&#259; &#537;i adopt&#259; acte legislative</b> &#238;n majoritatea cazurilor &#238;mpreun&#259; cu Parlamentul European, prin intermediul procedurii legislative ordinare, cunoscute &#537;i sub numele de codecizie. Codecizia se utilizeaz&#259; pentru domenii de politic&#259; &#238;n care UE are competen&#539;&#259; exclusiv&#259; sau competen&#539;&#259; partajat&#259; cu statele membre. &#206;n aceste cazuri, Consiliul legifereaz&#259; &#238;n temeiul propunerilor care &#238;i sunt &#238;naintate de Comisia European&#259;.</p><h3>2. Coordoneaz&#259; politicile statelor membre</h3><p>Consiliul este responsabil de coordonarea politicilor statelor membre &#238;n domenii specifice, cum ar fi:</p><ul><li><b>politicile economice &#537;i bugetare:</b> Consiliul coordoneaz&#259; politicile economice &#537;i bugetare ale statelor membre &#238;n vederea consolid&#259;rii guvernan&#539;ei economice &#238;n UE, monitorizeaz&#259; politicile bugetare ale acestora &#537;i consolideaz&#259; cadrul bugetar al UE &#537;i, de asemenea, se ocup&#259; de aspectele juridice &#537;i practice ale monedei euro, de pie&#539;ele financiare &#537;i de fluxurile de capital </li><li><b>educa&#539;ie, cultur&#259;, tineret &#537;i sport:</b> Consiliul adopt&#259; cadrele de politici ale UE &#537;i planurile de lucru &#238;n aceste domenii, care stabilesc priorit&#259;&#539;ile de cooperare &#238;ntre statele membre &#537;i Comisie.</li><li><b>politica de ocupare a for&#539;ei de munc&#259;:</b> &#160;Consiliul elaboreaz&#259; anual, pe baza concluziilor Consiliului European, orient&#259;ri &#537;i recomand&#259;ri pentru statele membre privind situa&#539;ia ocup&#259;rii for&#539;ei de munc&#259; &#238;n UE</li></ul><h3>3. Dezvolt&#259; politica extern&#259; &#537;i de securitate comun&#259; a UE</h3><p>Consiliul <b>define&#537;te &#537;i pune &#238;n aplicare</b> politica extern&#259; &#537;i de securitate a UE pe baza orient&#259;rilor stabilite de Consiliul European. Aceasta include totodat&#259; ajutorul umanitar &#537;i pentru dezvoltare al UE, ap&#259;rarea &#537;i comer&#539;ul. Consiliul, <b>&#238;mpreun&#259; cu &#206;naltul Reprezentant</b> al Uniunii pentru afaceri externe &#537;i politica de securitate, asigur&#259; unitatea, coeren&#539;a &#537;i eficacitatea ac&#539;iunii externe a UE.&#160;</p><h3>4. &#206;ncheie acorduri interna&#539;ionale</h3><p>Consiliul <b>acord&#259; Comisiei mandatul</b> de negociere, &#238;n numele UE, a acordurilor dintre UE &#537;i &#539;&#259;rile care nu sunt membre ale UE &#537;i organiza&#539;iile interna&#539;ionale. La sf&#226;r&#537;itul negocierilor, Consiliul <b>decide cu privire la semnarea &#537;i &#238;ncheierea</b> acordului, pe baza unei propuneri din partea Comisiei. De asemenea, Consiliul <b>adopt&#259; decizia final&#259; </b>de &#238;ncheiere a acordului, dup&#259; ce Parlamentul &#537;i-a dat aprobarea (necesar&#259; &#238;n domenii care fac obiectul codeciziei) &#537;i dup&#259; ce acordul a fost ratificat de toate statele membre ale UE.</p><p>Aceste acorduri pot acoperi domenii largi, precum comer&#539;ul, cooperarea &#537;i dezvoltarea, sau se pot referi la subiecte specifice, cum ar fi textilele, pescuitul, v&#259;mile, transporturile, &#537;tiin&#539;a &#537;i tehnologia etc.&#160;</p><h3>5. Adopt&#259; bugetul UE</h3><p>Consiliul <b>adopt&#259; bugetul UE</b> &#238;mpreun&#259; cu Parlamentul.</p><p>Perioada bugetar&#259; acoper&#259; un an calendaristic. De obicei, se adopt&#259; &#238;n decembrie &#537;i &#238;ncepe la 1 ianuarie anul urm&#259;tor.</p>




















            

            
    <p class="clearfix"></p>
     



            
                

            




    <p class="time-wrapper">
            Ultima versiune revizuit&#259; la
            17 iulie 2019
        </p>
    





    <a href="" class="council-link feedback-form-trigger d-block" title="Este ceva &#238;n neregul&#259; cu aceast&#259; pagin&#259;?">Este ceva &#238;n neregul&#259; cu aceast&#259; pagin&#259;?</a>

    
                    <p class="h4 modal-title">Este ceva &#238;n neregul&#259; cu aceast&#259; pagin&#259;?</p>
                <p class="modal-body">
                    
                </p>
            


        </div>