<style> ins { background-color: #00ff00; }
del {background-color: #ff0000} </style><main id="main-content"><p class="col-md-9 council-flexify-item council-center-content-basic"><ins></ins></p><h2><ins>Co Rada EU dělá?</ins></h2><h3><ins>1. Jedná o právních předpisech EU a přijímá je</ins></h3><p><ins>Rada je místem, kde jsou přijímána zásadní rozhodnutí týkající se EU.</ins></p><p><ins>Rada  jedná o legislativních aktech a přijímá je, a to ve většině případů společně s Evropským parlamentem v souladu s řádným legislativním postupem, tzv. postupem spolurozhodování. Postup spolurozhodování se používá v oblastech politiky, v nichž má EU výlučnou pravomoc či sdílenou pravomoc s členskými státy. V těchto případech Rada vykonává legislativní činnost na základě návrhů, které jí předkládá Evropská komise.</ins></p><h3><ins>2. Koordinuje politiky členských států</ins></h3><p><ins>Rada odpovídá za koordinaci politik členských států v konkrétních oblastech, jako jsou:</ins></p><ul><li><ins>hospodářské a fiskální politiky: v zájmu posílení správy ekonomických záležitostí v EU Rada koordinuje hospodářské a fiskální politiky členských států, sleduje jejich rozpočtové politiky, posiluje fiskální rámec EU a zabývá se rovněž právními a praktickými aspekty eura, finančními trhy a pohybem kapitálu,</ins></li><li><ins>vzdělávání, kultura, mládež a sport: Rada v těchto oblastech přijímá rámce politik EU a pracovní plány, které stanoví priority pro spolupráci mezi členskými státy a Komisí,</ins></li><li><ins>politika zaměstnanosti:  na základě závěrů Evropské rady o zaměstnanosti v EU Rada každoročně vypracovává hlavní směry a doporučení pro členské státy.</ins></li></ul><h3><ins>3. Rozvíjí společnou zahraniční a bezpečnostní politiku EU</ins></h3><p><ins>Na základě pokynů Evropské rady  vymezuje a vykonává  zahraniční a bezpečnostní politiku EU. Tato politika zahrnuje i rozvojovou a humanitární pomoc EU, obranu a obchod.  Společně s vysokým představitelem  Unie pro zahraniční věci a bezpečnostní politiku Rada zajišťuje jednotnost, soudržnost a účinnost vnější činnosti EU. </ins></p><h3><ins>4. Uzavírá mezinárodní dohody</ins></h3><p><ins>Rada  uděluje mandát  Komisi, aby jménem EU jednala o dohodách mezi EU a zeměmi, které nejsou členy EU, nebo mezinárodními organizacemi. Po skončení jednání Rada na základě návrhu Komise  rozhoduje o podpisu a uzavření  dohody. Rada rovněž  přijímá konečné rozhodnutí  o uzavření dohody poté, co svůj souhlas vyjádří Evropský parlament (je nezbytný v oblastech, v nichž se uplatňuje postup spolurozhodování) a dohodu ratifikují všechny členské státy EU.</ins></p><p><ins>Tyto smlouvy se mohou týkat komplexních oblastí, jako je obchod, spolupráce a rozvoj, nebo konkrétních témat, například oblasti textilu, rybolovu, cel, dopravy, vědy a technologií apod. </ins></p><h3><ins>5. Přijímá rozpočet EU</ins></h3><p><ins>Rada  přijímá  společně s Evropským parlamentem  rozpočet EU.</ins></p><p><ins>Rozpočtové období zahrnuje jeden kalendářní rok. Rozpočet se obvykle přijímá v prosinci a jeho plnění začíná dne 1. ledna následujícího roku.</ins></p><ins> </ins><p class="social-share-wrapper"><ins><span class="d-block margin-bottom-5 social-share-label">Sdílet</span> <a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/cs/council-eu/&amp;display=popup"><span class="sr-only">Sdílet tuto stránku na Facebook</span>  Link: https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/cs/council-eu/&amp;display=popup </a> <a class="btn-social-share" id="twitterhref" href="https://twitter.com/share?text=Rada+Evropsk%c3%a9+unie&amp;url=http%3a%2f%2feuropa.eu%2f!JG68DU"><span class="sr-only">Sdílet tuto stránku na Twitter</span>  Link: https://twitter.com/share?text=Rada+Evropsk%c3%a9+unie&amp;url=http%3a%2f%2feuropa.eu%2f!JG68DU </a> <a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!JG68DU"><span class="sr-only">Sdílet tuto stránku na LinkedIn</span>  Link: https://www.linkedin.com/shareArticle?mini=true&amp;url=http%3a%2f%2feuropa.eu%2f!JG68DU </a> <a class="btn-social-share popover-trigger" href=""><span class="sr-only">Zkopírovat adresu URL do schránky</span> </a> <span class="popover-content" id="short-url-copy">Zkopírovat adresu URL do schránky
    
    
    <span class="sr-alert hidden">Zkopírovat</span> <span class="url-alert-span sr-only hidden">Zkopírovat</span> </span> </ins></p><p id="email-subscription" class="modal-dialog"><ins></ins></p><p class="modal-header"><ins></ins></p><p class="h4 modal-title"><ins>Možnosti registrace</ins></p><ins> </ins><p class="col-sm-12"><ins></ins></p><p class="margin-top-10 margin-bottom-0"><ins>Zadejte svou e-mailovou adresu, a my vám zašleme odkaz na registraci k odběru</ins></p><ins> Vaše e-mailová adresa.:
                                
                            
                            

                            
                            </ins><p class="checkbox"><ins>Souhlasím s prohlášením o osobních údajích
                                
                            </ins></p><ins> </ins><p><ins>Vaši žádost zpracuje tiskové oddělení generálního sekretariátu Rady v souladu s nařízením (ES) č. 45/2001 o ochraně fyzických osob v souvislosti se zpracováním osobních údajů orgány a institucemi Společenství a o volném pohybu těchto údajů.</ins></p><ins> </ins><p><ins>Vaše údaje budou v databázi uchovávány po dobu, kdy budete odběrateli této služby.</ins></p><ins> </ins><p><ins>Některé údaje (jméno, e-mailová adresa, preferovaný jazyk, název a typ sdělovacího prostředku) mohou být za podmínek stanovených v článcích 7 a 8 nařízení č. 45/2001 předány tiskovým oddělením orgánů EU, stálým zastoupením členských států a agenturám Evropské unie.</ins></p><ins> </ins></main> <del></del>