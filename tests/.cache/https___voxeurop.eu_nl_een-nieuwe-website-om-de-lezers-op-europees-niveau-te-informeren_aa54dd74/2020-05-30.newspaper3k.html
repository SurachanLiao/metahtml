<div><p class="has-drop-cap">Welkom bij het nieuwe Voxeurop! Na meer dan tien jaar heeft onze website een opfrisbeurt gekregen. Niet alleen introduceren wij de mogelijkheid nu een abonnement te nemen op de site, ook heeft Voxeurop een nieuw logo en frisse opmaak gekregen. De vernieuwde site is moderner, makkelijker toegankelijk en beter leesbaar dan zijn voorganger. Het zoeken in de 8.000 artikelen uit ons archief is eenvoudiger gemaakt en er zullen binnenkort nieuwe functies worden toegevoegd. Helaas zijn bugs en andere schoonheidsfoutjes in het begin niet uit te sluiten. Wij doen onze uiterste best om deze in de komende weken op te lossen en hopen dat u ons uw opmerkingen, commentaar en suggesties stuurt.</p>



<p>De site is nog niet volledig beschikbaar in het Nederlands. Hiervoor bieden wij onze excuses aan en wij doen er alles aan om de website zo snel mogelijk volledig werkend te krijgen. Hartelijk dank voor uw begrip.</p>



<p>De lancering van onze nieuwe site is voor ons ook het moment om met de introductie van een abonnement te komen. Om het voortbestaan van Voxeurop te kunnen garanderen en dichter bij onze lezers te komen staan, bieden wij hen de mogelijkheid om een rol te spelen bij het maken van de website en kunnen ze kiezen uit drie verschillende maandelijkse abonnementen. Deze lezers krijgen verschillende privileges, zoals eerder toegang tot artikelen, een nog directer contact met het journalistieke team (invloed op onderwerpkeuze, deelname aan interviews, etc.), de mogelijkheid te posten op het blog en een reclamevrij site.&#160;</p>



<p>Wij gaan door met de journalistieke werkwijze waarmee wij enkele maanden geleden van start zijn gegaan bij de introductie van ons <a href="https://voxeurop.eu/fr/2019/voxeurop-le-m-dia-des-europ-ens-5123038">manifest</a>: het inspireren van de Europese publieke ruimte door de burgers te informeren over Europa. Dit zullen wij doen aan de hand van exclusieve artikelen, vaak afkomstig van vlijmscherpe waarnemers van Europese aangelegenheden, en stukken die wij dagelijks selecteren uit honderden bronnen. Natuurlijk is er ook plaats voor cartoons &#8211; een volledig ander journalistiek concept en een van onze handelsmerken &#8211; en illustraties. Het geheel wordt in zoveel mogelijk talen vertaald. Wij introduceren ook een nieuw onderdeel: fotoreportages, gemaakt op en afkomstig van het hele continent. Sowieso zullen wij meer aandacht aan fotografie gaan geven op de website.&#160;</p>



<p>Wij hopen dat wij op u kunnen rekenen en dat u zich aansluit bij dit unieke journalistieke avontuur. Wij verheugen ons er op u te mogen verwelkomen als lid.</p>
        </div>