<main id="main-content"><p class="col-md-9 council-flexify-item council-center-content-basic">
            


    




<h2>X'jag&#295;mel il-Kunsill tal-UE?</h2><h3>1. Jinnegozja u jadotta l-li&#289;ijiet tal-UE</h3><p>Il-Kunsill huwa entit&#224; de&#267;i&#380;jonali essenzjali tal-UE.</p><p>Huwa jinnegozja u jadotta atti le&#289;islattivi, fil-parti l-kbira tal-ka&#380;ijiet flimkien mal-Parlament Ewropew permezz tal-pro&#267;edura le&#289;islattiva ordinarja, mag&#295;rufa wkoll b&#295;ala l-'kode&#267;i&#380;joni'. Il-kode&#267;i&#380;joni tintu&#380;a g&#295;all-oqsma ta' politika fejn l-UE g&#295;andha kompetenza esklu&#380;iva jew kondivi&#380;a mal-istati membri. F'dawn il-ka&#380;ijiet, il-Kunsill jille&#289;isla abba&#380;i ta' proposti li tippre&#380;entalu l-Kummissjoni Ewropea.</p><h3>2. Jikkoordina l-politiki tal-istati membri</h3><p>Il-Kunsill huwa responsabbli g&#295;all-koordinazzjoni tal-politiki tal-istati membri f'oqsma spe&#267;ifi&#267;i, b&#295;al:</p><ul><li>politiki ekonomi&#267;i u fiskali: Il-Kunsill jikkoordina l-politiki ekonomi&#267;i u fiskali tal-istati membri biex isa&#295;&#295;a&#295; il-governanza ekonomika fl-UE, jissorvelja l-politiki ba&#289;itarji tag&#295;hom u jsa&#295;&#295;a&#295; il-qafas fiskali tal-UE, u jittratta wkoll l-aspetti legali u pratti&#267;i tal-euro, is-swieq finanzjarji u l-moviment tal-kapital</li><li>edukazzjoni, kultura, &#380;g&#295;a&#380;ag&#295; u sport: Il-Kunsill jadotta oqfsa ta' politika u pjanijiet ta' &#295;idma tal-UE f'dawn l-oqsma li jistabbilixxu l-prijoritajiet g&#295;all-kooperazzjoni bejn l-istati membri u l-Kummissjoni</li><li>politika tal-impjiegi: &#160;Il-Kunsill ifassal linji gwida u rakkomandazzjonijiet annwali g&#295;all-istati membri, ibba&#380;ati fuq il-konklu&#380;jonijiet tal-Kunsill Ewropew dwar is-sitwazzjoni tal-impjiegi tal-UE</li></ul><h3>3. Ji&#380;viluppa l-politika estera u ta' sigurt&#224; komuni tal-UE</h3><p>Il-Kunsill jiddefinixxi u jimplimenta l-politika barranija u ta' sigurt&#224; tal-UE abba&#380;i ta' linji gwida stabbiliti mill-Kunsill Ewropew. Dan jinkludi wkoll l-g&#295;ajnuna g&#295;all-i&#380;vilupp u dik umanitarja tal-UE, id-difi&#380;a u l-kummer&#267;. Flimkien mar-Rappre&#380;entant G&#295;oli tal-Unjoni g&#295;all-Affarijiet Barranin u l-Politika ta' Sigurt&#224;, il-Kunsill ji&#380;gura l-unit&#224;, il-konsistenza u l-effika&#267;ja tal-azzjoni esterna tal-UE.&#160;</p><h3>4. Jikkonkludi ftehimiet internazzjonali</h3><p>Il-Kunsill jipprovdi l-mandat lill-Kummissjoni biex tinnegozja f'isem l-UE ftehimiet bejn l-UE u pajji&#380;i li mhumiex fl-UE u organizzazzjonijiet internazzjonali. Fl-a&#295;&#295;ar tan-negozjati, il-Kunsill jie&#295;u de&#267;i&#380;joni dwar l-iffirmar u l-konklu&#380;joni tal-ftehim, ibba&#380;ata fuq proposta mill-Kummissjoni. Il-Kunsill jadotta wkoll id-de&#267;i&#380;joni finali biex ji&#289;i konklu&#380; il-ftehim, ladarba l-Parlament ikun ta l-kunsens tieg&#295;u (me&#295;tie&#289; f'oqsma so&#289;&#289;etti g&#295;all-kode&#267;i&#380;joni) u l-ftehim ikun &#289;ie rratifikat mill-istati membri kollha tal-UE.</p><p>Dawn il-ftehimiet jistg&#295;u jkopru oqsma wesg&#295;in, b&#295;all-kummer&#267;, il-kooperazzjoni u l-i&#380;vilupp, jew jistg&#295;u jittrattaw su&#289;&#289;etti spe&#267;ifi&#267;i b&#295;at-tessuti, is-sajd, il-dwana, it-trasport, ix-xjenza u t-teknolo&#289;ija, e&#267;&#267;.&#160;</p><h3>5. Jadotta l-ba&#289;it tal-UE</h3><p>Il-Kunsill jadotta l-ba&#289;it tal-UE flimkien mal-Parlament.</p><p>Il-perijodu tal-ba&#289;it ikopri sena kalendarja. Is-soltu dan ji&#289;i adottat f'Di&#267;embru u jibda jit&#295;addem fl-1 ta' Jannar tas-sena ta' wara.</p>




















            

            
     
    
    
        <p class="social-share-wrapper">







<span class="d-block margin-bottom-5 social-share-label">Xandar</span>
<a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/mt/council-eu/&amp;display=popup">
     
    <span class="sr-only">Aqsam din il-pa&#289;na fuq Facebook</span>
</a>
<a class="btn-social-share" id="twitterhref" href="https://twitter.com/share?text=Il-Kunsill+tal-Unjoni+Ewropea&amp;url=http%3a%2f%2feuropa.eu%2f!Dr97Gw">
     
    <span class="sr-only">Aqsam din il-pa&#289;na fuq Twitter</span>
</a>
<a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!Dr97Gw">
     
    <span class="sr-only">Aqsam din il-pa&#289;na fuq LinkedIn</span>
</a>
<a class="btn-social-share popover-trigger" href="">
     
    <span class="sr-only">Ikkopja l-URL fil-clipboard tieg&#295;ek</span>
</a>
<span class="popover-content" id="short-url-copy">
    Ikkopja l-URL fil-clipboard tieg&#295;ek
    
    
    <span class="sr-alert hidden">Ikkopja</span>
    <span class="url-alert-span sr-only hidden">Ikkopja</span>
</span>



            


    <p id="email-subscription" class="modal-dialog">
        
            
                <p class="modal-header">
                    
                    <p class="h4 modal-title">G&#295;a&#380;liet dwar l-abbonament</p>
                </p>
                
                    
                        
                             
                        
                        
                        
                         
                        

                        
                         
                        
                        <p class="col-sm-12">
                            
                            <p class="margin-top-10 margin-bottom-0">Da&#295;&#295;al l-indirizz elettroniku tieg&#295;ek u nibag&#295;tulek &#295;olqa g&#295;all-abbonament tieg&#295;ek</p>
                            
                                L-indirizz elettroniku tieg&#295;ek:
                                
                            
                            

                            
                            <p class="checkbox">
                                
                                    
                                    Na&#267;&#267;etta l-avvi&#380; ta' privatezza
                                
                            </p>

                            
                                
                                    
                                        <p>It-talba tieg&#295;ek ser ti&#289;i ppro&#267;essata mill-Uffi&#267;&#267;ju Stampa tas-Segretarjat &#288;enerali tal-Kunsill f'konformit&#224; mad-dispo&#380;izzjonijiet tar-Regolament (KE) Nru 45/2001 dwar il-protezzjoni ta' individwu fir-rigward tal-ippro&#267;essar ta' data personali mill-istituzzjonijiet u l-korpi tal-Komunit&#224; u dwar il-moviment liberu ta' dik id-data.</p>
                                        <p>Id-data tieg&#295;ek ser tin&#295;a&#380;en fid-database sakemm int ittemm l-abbonament mas-servizz.</p>
                                        <p>&#266;erta data (isem, indirizz elettroniku, lingwa preferuta, isem tal-media, tip tal-media) tista' ti&#289;i &#380;velata lill-uffi&#267;&#267;ji stampa tal-istituzzjonijiet Ewropej, ir-Rappre&#380;entanzi Permanenti tal-Istati Membri u l-a&#289;enziji tal-Unjoni Ewropea, skont il-kondizzjonijiet stabbiliti fl-Artikoli 7 u 8 tar-Regolament 45/2001.</p>
                                        </p>
                    
                
                 
            

            
        
    </p>



        </p>
    


</p></main>