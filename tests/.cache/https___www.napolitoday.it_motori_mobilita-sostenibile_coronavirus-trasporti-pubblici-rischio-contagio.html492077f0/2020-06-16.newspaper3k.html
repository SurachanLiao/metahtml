<div><p>Se spostarsi &#232; davvero indispensabile, spiega l'Aci di Napoli in un comunicato, allora&#160;&#160;"&#232; raccomandabile <strong>usare il mezzo privato</strong>, per evitare promiscuit&#224; e <a href="https://www.napolitoday.it/cronaca/coronavirus-mezzi-pubblici-affollati-napoli.html"><strong>rischi di contagio</strong></a>. Anche questo significa saper fare la scelta migliore per s&#233; e per gli altri". </p>

<p>Il Presidente dell'Automobile Club Napoli, Antonio Coppola, spiega: "In questo momento, contrariamente a quanto abbiamo sempre sostenuto, l'uso del <strong>trasporto pubblico</strong> non &#232; raccomandabile essendo <a href="https://www.napolitoday.it/cronaca/coronavirus-assistenza-anziani-denuncia.html"><strong>pi&#249; pericoloso</strong></a> per la salute propria ed altrui. Quando il peggio sar&#224; passato, torneremo a promuoverlo come <strong>modalit&#224; prioritaria di spostamento</strong>, ma l'emergenza attuale ci impone un orientamento contrario". </p>


<p>L'Aci Napoli ha quindi chiesto alla nostra amministrazione comunale di voler sospendere, per il <a href="https://www.napolitoday.it/cronaca/mascherine-a-norma-coronavirus.html"><strong>periodo di emergenza</strong></a>, tutte le limitazioni alla circolazione, come quelle delle Ztl e per le auto ante Euro IV, al fine di favorire l'uso dei veicoli privati da parte di chi &#232; costretto ad uscire di casa e, per tutelarsi, non vuole utilizzare il trasporto pubblico. "Le attuali condizioni consentono di poter adottare tranquillamente un simile provvedimento senza alcuna ripercussione sul piano del traffico e dell'inquinamento".</p>
            
            

 

<p class="widget-moovit__text">
    Per muoverti con i mezzi pubblici nella citt&#224; di <a target="_blank" href="https://moovitapp.com/index/it/mezzi_pubblici-Napoli_e_Campania-882?utm_source=city_news&amp;utm_medium=organic" class="widget-moovit__link"><b>Napoli</b></a> usa la nostra Partner App gratuita
    <a target="_blank" href="https://moovitapp.com/tripplan?customerId=6207&amp;lang=it&amp;utm_source=city_news&amp;utm_medium=organic&amp;metroId=882">
      
      
      
    </a>!
  </p>
</div>