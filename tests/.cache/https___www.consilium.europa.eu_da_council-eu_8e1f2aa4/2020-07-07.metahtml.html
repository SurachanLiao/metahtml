<main id="main-content"><p class="col-md-9 council-flexify-item council-center-content-basic">
            


    




<h2>Hvad laver EU-R&#229;det?</h2><h3>1. Forhandler og vedtager EU-lovgivning</h3><p>R&#229;det er en vigtig beslutningstager i EU.</p><p>Det  forhandler og vedtager retsakter, som oftest sammen med Europa-Parlamentet efter den almindelige lovgivningsprocedure, ogs&#229; kaldet f&#230;lles beslutningstagning. F&#230;lles beslutningstagning bruges p&#229; politikomr&#229;der, hvor EU har enekompetence eller deler kompetencen med medlemsstaterne. I disse tilf&#230;lde lovgiver R&#229;det p&#229; grundlag af forslag fra Europa-Kommissionen.</p><h3>2. Koordinerer medlemsstaternes politikker</h3><p>R&#229;det er ansvarligt for at koordinere medlemsstaternes politikker p&#229; s&#230;rlige omr&#229;der, f.eks.:</p><ul><li>&#248;konomiske politikker og finanspolitikker: R&#229;det koordinerer medlemsstaternes &#248;konomiske politikker og finanspolitikker for at styrke den &#248;konomiske styring i EU, overv&#229;ger deres budgetpolitik og styrker EU's finanspolitiske rammer samt besk&#230;ftiger sig ogs&#229; med euroens retlige og praktiske aspekter, finansmarkederne og kapitalbev&#230;gelserne</li><li>uddannelse, ungdom, kultur og sport: R&#229;det vedtager EU's politikrammer og arbejdsplaner p&#229; disse omr&#229;der, hvor prioriteterne for samarbejdet mellem medlemsstaterne og Kommissionen opstilles</li><li>besk&#230;ftigelsespolitik: R&#229;det fastl&#230;gger hvert &#229;r retningslinjer og henstillinger til medlemsstaterne p&#229; grundlag af Det Europ&#230;iske R&#229;ds konklusioner om besk&#230;ftigelsessituationen i EU</li></ul><h3>3. Udformer EU's f&#230;lles udenrigs- og sikkerhedspolitik</h3><p>R&#229;det  definerer og gennemf&#248;rer  EU's udenrigs- og sikkerhedspolitik p&#229; grundlag af retningslinjer fra Det Europ&#230;iske R&#229;d. Dette omfatter ogs&#229; EU's udviklingsbistand og humanit&#230;re bistand, forsvar og handel.  Sammen med  Unionens  h&#248;jtst&#229;ende repr&#230;sentant  for udenrigsanliggender og sikkerhedspolitik sikrer R&#229;det, at EU's optr&#230;den udadtil fremst&#229;r som en helhed og er sammenh&#230;ngende og effektiv.&#160;</p><h3>4. Indg&#229;r internationale aftaler</h3><p>R&#229;det  giver  Kommissionen  mandat  til p&#229; EU's vegne at forhandle aftaler mellem EU og ikke-EU-lande og internationale organisationer. N&#229;r forhandlingerne er afsluttet, tr&#230;ffer R&#229;det  beslutning om undertegnelse og indg&#229;else  af aftalen p&#229; grundlag af et forslag fra Kommissionen. R&#229;det  vedtager  ogs&#229;  den endelige afg&#248;relse  om at indg&#229; aftalen, n&#229;r Europa-Parlamentet har givet sin godkendelse (kr&#230;ves p&#229; omr&#229;der med f&#230;lles beslutningstagning), og den er ratificeret af alle EU-medlemsstater.</p><p>Disse aftaler kan d&#230;kke en bred vifte af omr&#229;der, som f.eks. handel, samarbejde og udvikling, eller de kan omhandle specifikke emner s&#229;som tekstiler, fiskeri, told, transport, videnskab og teknologi osv.&#160;</p><h3>5. Vedtager EU's budget</h3><p>R&#229;det  vedtager EU's budget  sammen med Europa-Parlamentet.</p><p>Budgetperioden d&#230;kker et kalender&#229;r. Det vedtages som regel i december og tr&#230;der i kraft den 1. januar det f&#248;lgende &#229;r.</p>




















            

            
     
    
    
        <p class="social-share-wrapper">







<span class="d-block margin-bottom-5 social-share-label">Del</span>
<a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/da/council-eu/&amp;display=popup">
     
    <span class="sr-only">Del denne side p&#229; Facebook</span>
</a>
<a class="btn-social-share" id="twitterhref" href="https://twitter.com/share?text=R%c3%a5det+for+Den+Europ%c3%a6iske+Union&amp;url=http%3a%2f%2feuropa.eu%2f!hC38qK">
     
    <span class="sr-only">Del denne side p&#229; Facebook</span>
</a>
<a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!hC38qK">
     
    <span class="sr-only">Del denne side p&#229; LinkedIn</span>
</a>
<a class="btn-social-share popover-trigger" href="">
     
    <span class="sr-only">Kopi&#233;r URL'en i din udklipsholder</span>
</a>
<span class="popover-content" id="short-url-copy">
    Kopi&#233;r URL'en i din udklipsholder
    
    
    <span class="sr-alert hidden">Kopi&#233;r</span>
    <span class="url-alert-span sr-only hidden">Kopi&#233;r</span>
</span>



            


    <p id="email-subscription" class="modal-dialog">
        
            
                <p class="modal-header">
                    
                    <p class="h4 modal-title">Abonnementsmuligheder</p>
                </p>
                
                    
                        
                             
                        
                        
                        
                         
                        

                        
                         
                        
                        <p class="col-sm-12">
                            
                            <p class="margin-top-10 margin-bottom-0">Indtast din e-mailadresse, s&#229; sender vi dig et link til dit abonnement</p>
                            
                                Din e-mailadresse:
                                
                            
                            

                            
                            <p class="checkbox">
                                
                                    
                                    Jeg accepterer databeskyttelseserkl&#230;ringen
                                
                            </p>

                            
                                
                                    
                                        <p>Din anmodning vil blive behandlet af Pressetjenesten i Generalsekretariatet for R&#229;det i overensstemmelse med bestemmelserne i forordning (EF) nr. 45/2001 om beskyttelse af fysiske personer i forbindelse med behandling af personoplysninger i f&#230;llesskabsinstitutionerne og -organerne og om fri udveksling af s&#229;danne oplysninger.</p>
                                        <p>Dine oplysninger lagres i databasen, indtil du afmelder tjenesten.</p>
                                        <p>Visse oplysninger (navn, e-mailadresse, foretrukket sprog, medienavn, medietype) kan videregives til pressetjenesterne i EU-institutionerne, medlemsstaternes faste repr&#230;sentationer og EU-agenturerne p&#229; de betingelser, der er fastlagt i artikel 7 og 8 i forordning 45/2001.</p>
                                        </p>
                    
                
                 
            

            
        
    </p>



        </p>
    


</p></main>