<main id="main-content"><p class="col-md-9 council-flexify-item council-center-content-basic">
            


    




<h2>Cosa fa il Consiglio dell'UE?</h2><h3> Negozia e adotta la normativa dell'UE</h3><p>Il Consiglio dell'EU &#232; un organo decisionale essenziale dell'UE.</p><p>Negozia e adotta gli atti legislativi, nella maggior parte dei casi insieme al Parlamento europeo, mediante la procedura legislativa ordinaria, nota anche come procedura di codecisione. La codecisione &#232; utilizzata per i settori in cui l'UE ha competenza esclusiva o concorrente con gli Stati membri. In tali casi, il Consiglio legifera sulla base delle proposte presentate dalla Commissione europea.</p><h3> Coordina le politiche degli Stati membri</h3><p>Il Consiglio &#232; responsabile del coordinamento delle politiche degli Stati membri in ambiti specifici, ad esempio:</p><ul><li>le politiche economiche e di bilancio: il Consiglio coordina le politiche economiche e di bilancio degli Stati membri per rafforzare la governance economica nell'UE, controlla le politiche di bilancio e consolida il quadro di bilancio dell'UE; si occupa inoltre degli aspetti giuridici e pratici riguardanti l'euro, i mercati finanziari e i movimenti di capitali. </li><li>istruzione, cultura, giovent&#249; e sport: il Consiglio adotta i quadri politici ed i piani di lavoro in tali settori, che stabiliscono le priorit&#224; per la cooperazione tra gli Stati membri e la Commissione.</li><li>politica occupazionale: &#160;il Consiglio elabora orientamenti e raccomandazioni annuali destinati agli Stati membri, sulla scorta delle conclusioni del Consiglio europeo sulla situazione occupazionale nell'UE.</li></ul><h3> Elabora la politica estera e di sicurezza comune dell'UE</h3><p>Il Consiglio definisce e attua la politica estera e di sicurezza dell'UE in base agli orientamenti stabiliti dal Consiglio europeo. Ci&#242; comprende anche l'aiuto umanitario e allo sviluppo fornito dall'UE, la difesa e il commercio. Insieme all'alto rappresentante dell'Unione per gli affari esteri e la politica di sicurezza, il Consiglio assicura l'unit&#224;, la coerenza e l'efficacia dell'azione esterna dell'Unione.&#160;</p><h3> Conclude accordi internazionali</h3><p>Il Consigliofornisce alla Commissione il mandato per negoziare a nome dell'UE accordi tra l'UE e paesi terzi e organizzazioni internazionali. Al termine dei negoziati, il Consiglio decide in merito alla firma e alla conclusione dell'accordo sulla scorta di una proposta della Commissione. Il Consiglio adotta inoltre la decisione finale relativa alla conclusione dell'accordo, una volta che il Parlamento europeo ha dato la sua approvazione (necessaria per i settori che sono soggetti alla codecisione) e che l'accordo &#232; stato ratificato da tutti gli Stati membri dell'UE.</p><p>Gli accordi possono riguardare settori ampi, come il commercio, la cooperazione e lo sviluppo, o ambiti pi&#249; ristretti, come i tessili, la pesca, le dogane, i trasporti, la scienza e la tecnologia, ecc.&#160;</p><h3> Adotta il bilancio dell'UE</h3><p>Il Consiglio adotta il bilancio dell'UE insieme al Parlamento europeo.</p><p>L'esercizio finanziario copre un anno civile. Di norma &#232; adottato a dicembre e inizia il 1&#186; gennaio dell'anno successivo.</p>




















            

            
     
    
    
        <p class="social-share-wrapper">







<span class="d-block margin-bottom-5 social-share-label">Condividi</span>
<a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/it/council-eu/&amp;display=popup">
     
    <span class="sr-only">Condividi la pagina su Facebook</span>
</a>
<a class="btn-social-share" id="twitterhref" href="https://twitter.com/share?text=Il+Consiglio+dell%27Unione+europea&amp;url=http%3a%2f%2feuropa.eu%2f!Vt79QB">
     
    <span class="sr-only">Condividi la pagina su Twitter</span>
</a>
<a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!Vt79QB">
     
    <span class="sr-only">Condividi la pagina su LinkedIn</span>
</a>
<a class="btn-social-share popover-trigger" href="">
     
    <span class="sr-only">Copia l'URL negli appunti</span>
</a>
<span class="popover-content" id="short-url-copy">
    Copia l'URL negli appunti
    
    
    <span class="sr-alert hidden">Copia</span>
    <span class="url-alert-span sr-only hidden">Copia</span>
</span>



            


    <p id="email-subscription" class="modal-dialog">
        
            
                <p class="modal-header">
                    
                    <p class="h4 modal-title">Opzioni di iscrizione</p>
                </p>
                
                    
                        
                             
                        
                        
                        
                         
                        

                        
                         
                        
                        <p class="col-sm-12">
                            
                            <p class="margin-top-10 margin-bottom-0">Inserire l'indirizzo e-mail per ricevere il link alla pagina della propria iscrizione</p>
                            
                                indirizzo e-mail:
                                
                            
                            

                            
                            <p class="checkbox">
                                
                                    
                                    Accetto l'informativa sulla privacy
                                
                            </p>

                            
                                
                                    
                                        <p>La richiesta sar&#224; trattata dal servizio stampa del Segretariato generale del Consiglio conformemente alle disposizioni del regolamento (CE) n. 45/2001 concernente la tutela delle persone fisiche in relazione al trattamento dei dati personali da parte delle istituzioni e degli organismi comunitari e la libera circolazione di tali dati.</p>
                                        <p>I dati saranno conservati nella base dati fino all'annullamento dell'iscrizione al servizio.</p>
                                        <p>Alcuni dati (nominativo, indirizzo e-mail, lingua scelta, nome del mezzo e tipo di mezzo) possono essere comunicati ai servizi stampa delle istituzioni europee, alle rappresentanze permanenti degli Stati membri e alle agenzie dell'Unione europea, alle condizioni previste negli articoli 7 e 8 del regolamento 45/2001.</p>
                                        </p>
                    
                
                 
            

            
        
    </p>



        </p>
    


</p></main>