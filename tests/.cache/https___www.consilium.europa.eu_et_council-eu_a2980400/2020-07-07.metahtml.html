<main id="main-content"><p class="col-md-9 council-flexify-item council-center-content-basic">
            


    




<h2>Mida ELi n&#245;ukogu teeb?</h2>
<h3>1. Peab l&#228;bir&#228;&#228;kimisi ELi &#245;igusaktide &#252;le ja v&#245;tab neid vastu</h3>
<p>N&#245;ukogu on v&#228;ga oluline otsustaja ELis.</p>
<p>N&#245;ukogu peab l&#228;bir&#228;&#228;kimisi seadusandlike aktide &#252;le ja v&#245;tab neid vastu, enamasti &#252;heskoos Euroopa Parlamendiga seadusandliku tavamenetluse teel, mida tuntakse ka kaasotsustamismenetluse nime all. Kaasotsustamismenetlust kasutatakse poliitikavaldkondades, kus ELil on ainup&#228;devus v&#245;i liikmesriikidega jagatud p&#228;devus. Nendel juhtudel tegutseb n&#245;ukogu seadusandjana Euroopa Komisjoni esitatud ettepanekute alusel.</p>
<h3>2. Koordineerib liikmesriikide poliitikaid</h3>
<p>N&#245;ukogu vastutab liikmesriikide poliitikate koordineerimise eest konkreetsetes valdkondades, nagu:</p>
<ul>
<li>majandus- ja fiskaalpoliitika: n&#245;ukogu koordineerib liikmesriikide majandus- ja fiskaalpoliitikat, et tugevdada majanduse juhtimist ELis, kontrollib nende eelarvepoliitikat ja tugevdab ELi eelarveraamistikku ning tegeleb ka euro, finantsturgude ja kapitali liikumise &#245;iguslike ja praktiliste aspektidega</li>
<li>haridus, kultuur, noored ja sport: n&#245;ukogu v&#245;tab nendes valdkondades vastu ELi poliitikaraamistikke ja t&#246;&#246;kavasid, milles seatakse prioriteedid liikmesriikide ja komisjoni vaheliseks koost&#246;&#246;ks</li>
<li>t&#246;&#246;h&#245;ivepoliitika: &#160;n&#245;ukogu koostab liikmesriikide jaoks iga-aastased suunised ja soovitused, tuginedes Euroopa &#220;lemkogu j&#228;reldustele ELi t&#246;&#246;h&#245;ive olukorra kohta</li>
</ul>
<h3>3. Arendab ELi &#252;hist v&#228;lis- ja julgeolekupoliitikat</h3>
<p>N&#245;ukogu t&#246;&#246;tab Euroopa &#220;lemkogu poolt kindlaksm&#228;&#228;ratud suuniste alusel v&#228;lja ja viib ellu ELi v&#228;lis- ja julgeolekupoliitikat. See h&#245;lmab ka ELi arengu- ja humanitaarabi, kaitset ja kaubandust. Koos liidu v&#228;lisasjade ja julgeolekupoliitika k&#245;rge esindajaga tagab n&#245;ukogu liidu v&#228;listegevuse &#252;htsuse, j&#228;rjepidevuse ja t&#245;hususe.&#160;</p>
<h3>4. S&#245;lmib rahvusvahelisi lepinguid</h3>
<p>N&#245;ukogu annab komisjonile volitused pidada ELi nimel l&#228;bir&#228;&#228;kimisi ELi ning kolmandate riikide ja rahvusvaheliste organisatsioonide vaheliste lepingute &#252;le. L&#228;bir&#228;&#228;kimiste l&#245;pus teeb n&#245;ukogu komisjoni ettepaneku alusel otsuse asjaomase lepingu allkirjastamise ja s&#245;lmimise kohta. N&#245;ukogu v&#245;tab vastu ka l&#245;pliku otsuse lepingu s&#245;lmimise kohta p&#228;rast seda, kui parlament on andnud oma n&#245;usoleku (n&#245;utav kaasotsustamismenetluse alla kuuluvates valdkondades) ja k&#245;ik ELi liikmesriigid on lepingu ratifitseerinud.</p>
<p>Need lepingud v&#245;ivad h&#245;lmata laiaulatuslikke valdkondi, nagu kaubandus, koost&#246;&#246; ja areng, v&#245;i k&#228;sitleda konkreetseid teemasid, nagu tekstiiltooted, kalandus, toll, transport, teadus ja tehnoloogia jne.&#160;</p>
<h3>5. V&#245;tab vastu ELi eelarve</h3>
<p>N&#245;ukogu v&#245;tab koos parlamendiga vastu ELi eelarve.</p>
<p>Eelarveperiood h&#245;lmab 1 kalendriaastat. Eelarve v&#245;etakse tavaliselt vastu detsembris ja hakkab kehtima j&#228;rgneva aasta 1. jaanuarist.</p>




















            

            
     
    
    
        <p class="social-share-wrapper">







<span class="d-block margin-bottom-5 social-share-label">Jaga</span>
<a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/et/council-eu/&amp;display=popup">
     
    <span class="sr-only">Jaga Facebookis</span>
</a>
<a class="btn-social-share" id="twitterhref" href="https://twitter.com/share?text=Euroopa+Liidu+N%c3%b5ukogu&amp;url=http%3a%2f%2feuropa.eu%2f!mt38WQ">
     
    <span class="sr-only">Jaga Twitteris</span>
</a>
<a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!mt38WQ">
     
    <span class="sr-only">Jaga LinkedInis</span>
</a>
<a class="btn-social-share popover-trigger" href="">
     
    <span class="sr-only">Kopeeri URL l&#245;ikelauale</span>
</a>
<span class="popover-content" id="short-url-copy">
    Kopeeri URL l&#245;ikelauale
    
    
    <span class="sr-alert hidden">Kopeeri</span>
    <span class="url-alert-span sr-only hidden">Kopeeri</span>
</span>



            


    <p id="email-subscription" class="modal-dialog">
        
            
                <p class="modal-header">
                    
                    <p class="h4 modal-title">Tellimuse suvandid</p>
                </p>
                
                    
                        
                             
                        
                        
                        
                         
                        

                        
                         
                        
                        <p class="col-sm-12">
                            
                            <p class="margin-top-10 margin-bottom-0">Sisesta oma e-posti aadress, et saada tellimusele suunav link</p>
                            
                                Sinu e-posti aadress:
                                
                            
                            

                            
                            <p class="checkbox">
                                
                                    
                                    Olen isikuandmete kaitse avaldusega n&#245;us
                                
                            </p>

                            
                                
                                    
                                        <p>Teie taotluse vaatab l&#228;bi n&#245;ukogu peasekretariaadi pressib&#252;roo vastavalt m&#228;&#228;ruse (E&#220;) nr 45/2001 (&#252;ksikisikute kaitse kohta isikuandmete t&#246;&#246;tlemisel &#252;henduse institutsioonides ja asutustes ning selliste andmete vaba liikumise kohta) s&#228;tetele.</p>
                                        <p>Teie andmeid s&#228;ilitatakse andmebaasis kuni teenusest loobumiseni.</p>
                                        <p>Teatavaid andmeid (nimi, e-posti aadress, eelistatav keel, v&#228;ljaande nimi, v&#228;ljaande liik) v&#245;idakse avaldada Euroopa Liidu institutsioonide pressiteenistustele, liikmesriikide alalistele esindustele ja Euroopa Liidu asutustele m&#228;&#228;ruse (E&#220;) nr 45/2001 artiklites 7 ja 8 s&#228;testatud tingimustele.</p>
                                        </p>
                    
                
                 
            

            
        
    </p>



        </p>
    


</p></main>