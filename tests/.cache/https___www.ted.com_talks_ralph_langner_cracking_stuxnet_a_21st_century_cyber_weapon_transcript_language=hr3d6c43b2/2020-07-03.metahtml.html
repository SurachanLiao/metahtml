<div><p class="page shoji__washi">


<p class="container">
<p class="h9">You have JavaScript disabled</p>
For the best experience, please turn JavaScript on.
<a href="https://enable-javascript.com/">Here's how</a>
</p>


 

 

	
		






 







		
			
	
		

			 
			

				 
				
	 
	 
	
		
			<p class="
					d:n
					f:.8
					f:1@md
					m-b:.5
					t-t:u
					c:white
				">
				Ralph Langner
			</p>
			<p class="
					d:n
					f-w:700
					f:.9
					f:1@xxl
					c:white
				">
				<span>
					1,587,571
					<span> views</span>
				</span>
				<span> &#8226; 10:40</span>
			</p>
		
	



				 
				
					
						<p class="p-t:.5 cur:p p-b:.4 d:b f-w:700">
							<span class="c:black">Details</span>
							<span class=" d:b f-w:400 f:.9 ">About the talk</span>
						</p>
					
				

				 
				
					

						 
						
							 
						 

						 
							
								 

								
									<p>
											Ideja koja stoji iza Stuxnet ra&#269;unalnog crva
											zapravo je prili&#269;no jednostavna.
											Ne &#382;elimo da Iran proizvede atomsku bombu.
											Njihovo je glavno sredstvo za razvijanje nuklearnog oru&#382;ja
											Natanz postrojenje za oboga&#263;ivanje urana.
											Sive kutije, koje vidite,
											jesu kontrolni sistemi.
											Ako uspijemo onesposobiti te sustave
											koji kontroliraju brzinu i ventile,
											mo&#382;emo stvoriti puno problema
											s centrifugom.
											Sive kutije ne podr&#382;avaju Windows software;
											one koriste posve druga&#269;iju tehnologiju.
											Ali ako uspijemo
											staviti dobar Windows virus
											na laptop
											koji koristi in&#382;enjer za odr&#382;avanje sustava
											prilikom konfiguriranja sustava,
											na konju smo.
											I to je pozadina Stuxneta.
									</p>
								
							
													
								 

								
									<p>
											Zapo&#269;injemo Windows "dropper" virusom.
											Virus u&#273;e u sivu kutiju,
											o&#353;teti centrifugu
											i time odgodi iranski nuklearni program &#8212;
											misija zavr&#353;ena.
											Jednostavno, zar ne?
											&#381;elim vam objasniti kako smo to otkrili.
											Kada smo prije &#353;est mjeseci zapo&#269;eli istra&#382;ivati Stuxneta,
											svrha mu je bila potpuno nepoznata.
											Jedino &#353;to se znalo
											je njegov iznimno slo&#382;en softverski dio, slo&#382;en "dropper" dio
											te da koristi mnoge neotkrivene slabosti Windowsa.
											&#268;inilo se kako &#382;eli ne&#353;to
											s tim sivim kutijama, odnosno s kontrolnim sustavom.
											To je privuklo na&#353;u pozornost,
											pa smo po&#269;eli s laboratorijskim projektom
											u kojem smo zarazili na&#353;u okolinu sa Stuxnetom
											i promatrali &#353;to se doga&#273;a.
											Po&#269;ele su se doga&#273;ati &#269;udne stvari.
											Stuxnet se pona&#353;ao poput laboratorijskog &#353;takora
											koji nije &#382;elio na&#353; sir &#8212;
											pomiri&#353;ao ga je, ali ga nije htio jesti.
											To nije imalo smisla.
											Nakon &#353;to smo eksperimentirali sa sirevima razli&#269;itih okusa,
											shvatio sam kako se radi o direktnom napadu.
											Potpuno je re&#382;iran.
											"Dropper" se aktivno prikrada
											sivoj kutiji,
											ako prona&#273;e odre&#273;enu konfiguraciju
											i ako se program kojeg poku&#353;ava "zaraziti"
											odvija na &#382;eljenoj meti.
											Ako ne, Stuxnet ne &#269;ini ni&#353;ta.
									</p>
								
							
													
								 

								
									<p>
											To je zaokupilo moju pa&#382;nju,
											i po&#269;eli smo neprestano
											raditi na tome
											jer sam mislio "Dobro, ne znamo &#353;to je meta.
											Mogla bi to biti, primjerice,
											ameri&#269;ka nuklearna elektrana
											ili kemijsko postrojenje u Njema&#269;koj.
											Bolje nam je da &#353;to prije otkrijemo metu.
											Izdvojili smo i rastavili
											&#353;ifru napada
											te smo otkrili da je sastavljena u dvije digitalne bombe &#8212;
											manje i ve&#263;e.
											Isto tako, shvatili smo da su ih vrlo profesionalno sastavili
											ljudi koji su o&#269;ito imali informacije iznutra.
											Znali su sve sitnice
											koje su morali napasti.
											Vjerojatno su znali i veli&#269;inu cipela rukovaoca.
											Znali su sve.
									</p>
								
							
													
								 

								
									<p>
											Ako ste &#269;uli da je Stuxnetov program za instaliranje virusa
											kompeksan i visoko tehnolo&#353;ki razvijen,
											re&#263;i &#263;u vam sljede&#263;e:
											on je zapravo "kvantna fizika".
											Daleko je iznad svega
											&#353;to smo do sada vidjeli.
											Ovdje vidite uzorak stvarne &#353;ifre napada.
											Govorimo o
											otprilikie 15 tisu&#263;a redaka programskog koda.
											Izgleda kao stari asemblerski jezik.
											I &#382;elim vam re&#263;i kako smo uspjeli
											shvatiti smisao tog programskog koda.
											Prvo smo tra&#382;ili pozive funkcija sistema
											jer smo znali &#353;to one rade.
									</p>
								
							
													
								 

								
									<p>
											Onda smo tra&#382;ili vremenske zapise i strukture podataka
											i poku&#353;ali ih povezati sa stvarnim svijetom &#8212;
											s potencijalnim metama iz stvarnog svijeta.
											Zna&#269;i, ipak trebamo teorije o ciljevima
											kako bismo ih mogli dokazati ili opovrgnuti.
											Kako bi do&#353;li do teorija o ciljevima,
											trebamo imati na umu
											kako se sigurno radi o ozbiljnoj sabota&#382;i,
											visoko vrijednom cilju
											koji se najvjerojatnije nalazi u Iranu
											jer je tamo prijavljen najve&#263;i broj zaraza ovim crvom.
											Ne&#263;ete na&#263;i nekoliko tisu&#263;a meta u tom podru&#269;ju.
											Na&#269;elno se to svodi
											na nuklearnu elektranu Bushehr
											i na pogon za oboga&#263;ivanje goriva Natanz.
									</p>
								
							
													
								 

								
									<p>
											Rekao sam svom pomo&#263;niku,
											"Nabavi mi popis svih stru&#269;njaka za centrifuge i elektrane iz na&#353;e baze klijenata."
											Ja sam ih tada nazvao,
											te sam se potrudio ukopiti njihove spoznaje
											s onim &#353;to smo na&#353;li u programskom kodu i podacima.
											I to je funkcioniralo prili&#269;no dobro.
											Uspjeli smo povezati
											malu digitalnu bojnu glavu
											s kontrolom rotora.
											Rotor je ovaj pokretni dio unutar centrifuge,
											crni objekt koji vidite.
											Ako manipulirate brzinom tog rotora,
											u mogu&#263;nosti ste slomiti rotor
											i u kona&#269;nici posti&#263;i eksploziju centrifuge.
											Tako&#273;er smo vidjeli
											da je cij napada
											u&#269;initi to sporo i jezivo &#8212;
											o&#269;ito u nadi
											da izludite in&#382;injere odr&#382;avanja,
											kako ne bi bili u mogu&#263;nosti na&#263;i rje&#353;enje u kratkom roku.
									</p>
								
							
													
								 

								
									<p>
											Veliku digitalnu bojnu glavu &#8212; imali smo priliku
											pomno promatriti
											podatke i strukture podataka.
											Tako naprimjer, broj 164
											se zbilja isti&#269;e u tom kodu;
											ne mo&#382;ete ga previdjeti.
											Po&#269;eo sam istra&#382;ivati znanstvenu literaturu
											i otkrio kako su centrifuge
											zapravo napravljene u Natanzu
											i saznao sam da su strukturirane
											u tzv. kaskadu,
											od kojih svaka sadr&#382;i 164 centrifuge.
											To je imalo smisla te se podudaralo.
									</p>
								
							
													
								 

								
									<p>
											&#268;ak je postalo bolje.
											Te su centrifuge u Iranu
											podijeljene u 15 tzv. faza.
											Pogodite &#353;to smo na&#353;li u kodu napada?
											Gotovo identi&#269;nu strukturu.
											Dakle, to je bila odli&#269;na podudarnost.
											To nam je dalo veliko samopouzdanje u ono &#353;to smo prou&#269;avali.
											Nemojte me pogre&#353;no shvatiti, nije i&#353;lo lako.
											Ovi rezultati dobiveni su
											tijekom nekoliko tjedana zaista te&#353;kog rada.
											I &#269;esto bi do&#353;li do mrtve to&#269;ke i
											trebali smo se vratiti natrag.
									</p>
								
							
													
								 

								
									<p>
											Tako smo shvatili
											kako su obje digitalne bojne glave
											zapravo usmjerene na jedan cilj,
											ali iz razli&#269;itih kutova.
											Mala bojna glava zauzima jednu kaskadu,
											okre&#263;e rotore te ih usporava,
											a velika bojna glava
											komunicira sa &#353;est kaskada
											i manipulira ventilima.
											Dakle jedino u &#353;to smo sigurni
											je da smo zapravo odredili &#353;to je cilj.
											To je Natanz, i to samo Natanz.
											Ne moramo se brinuti
											oko drugih meta
											koje bi mogle biti pogo&#273;ene Stuxnetom.
									</p>
								
							
													
								 

								
									<p>
											Evo neke zgodne stvari koju smo uo&#269;ili &#8212;
											koja me zaista iznenadila.
											Tu dolje je siva kutija,
											a na vrhu vidite centrifuge.
											E sad, ono &#353;to ta stvar radi
											je hvatanje ulaznih vrijednosti sa senzora &#8212;
											tako da se na primjer, sa senzora za pritisak
											i senzora za vibraciju
											stvara pravi programski kod
											koji jo&#353; uvijek radi za vrijeme napada
											s la&#382;nim ulaznim podacima.
											Zapravo su ovi la&#382;ni ulazni podaci
											unaprijed snimljni od strane Stuxneta.
											To je ba&#353; kao u Hollywoodskim filmovima
											gdje za vrijeme plja&#269;ke
											sigurnosna kamera prikazuje prethodno snimljeni video.
											To je cool, zar ne?
									</p>
								
							
													
								 

								
									<p>
											Ovdje o&#269;ito ideja nije
											samo zavarati operatere u kontrolnoj sobi.
											Zapravo je mnogo opasnija i agresivnija.
											Ideja je
											nadmudriti digitalni sigurnosni sustav.
											Trebamo digitalne sigurnosne sustave
											tamo gdje ljudi ne mogu djelovati dovoljno brzo.
											Na primjer, u elektrani,
											gdje velika parna turbina dobiva veliko ubrzanje,
											morate otvoriti ventile unutar milisekunde.
											O&#269;ito da to ne mo&#382;e obaviti &#269;ovjek.
											Stoga su tu digitalni sigurnosni sistemi zaista potrebni.
											A kada su kompromitirani,
											mogu se dogoditi stvarno lo&#353;e stvari.
											Va&#353;a elektrana mo&#382;e eksplodirati.
											A ni va&#353;i operateri niti va&#353; sigurnosni sistem ne&#263;e to uo&#269;iti.
											To je stra&#353;no.
									</p>
								
							
													
								 

								
									<p>
											I postaje jo&#353; gore.
											Ovo &#353;to &#263;u sada re&#263;i jako je bitno.
											Razmislite o ovome:
											ovaj napad je op&#263;i.
											Nema neke konkretne veze
											sa centrifugama
											niti s oboga&#263;ivanjem urana.
											Tako da bi mogao funkcionirao, na primjer,
											u elektrani
											ili u automobilskoj tvornici.
											On je op&#263;i.
											Ne morate &#8212; kao napada&#269; &#8212;
											dostaviti virus
											preko USB stick-a
											kao u slu&#269;aju Stuxneta.
											Mo&#382;ete koristiti i uobi&#269;ajenu metodu zaraze ra&#269;unala putem crva.
											Samo ga pro&#353;irite &#353;to je vi&#353;e mogu&#263;e.
											Ako to u&#269;inite,
											kao rezultat dobit &#263;ete
											virtualno oru&#382;je za masovno uni&#353;tenje.
											To je posljedica
											s kojom se moramo suo&#269;iti.
											Tako da na&#382;alost,
											najve&#263;i broj meta za takve napade
											nije na Bliskom Istoku.
											One su u Sjedinjenim Ameri&#269;kim Dr&#382;avama, Europi i Japanu.
											Sva zelena podru&#269;ja,
											to su va&#353;e mete.
											Moramo se sou&#269;iti s posljedicama,
											i bolje nam je da se odmah pripremimo na njih.
									</p>
								
							
													
								 

								
									<p>
											Hvala.
									</p>
								
							
													
								 

								
									<p>
											(Pljesak)
									</p>
								
							
													
								 

								
									<p>
											Chris Anderson: Imam pitanje.
											Ralph, poprili&#269;no je zastupljeno mi&#353;ljenje,
											ljudi pretpostavljaju da se Mossad
											krije iza svega.
											Dijelite li i Vi to mi&#353;ljenje?
									</p>
								
							
													
								 

								
									<p>
											Ralph Langner: U redu, stvarno &#382;elite &#269;uti?
											Da, onda uredu.
											Moje mi&#353;ljenje je da Mossad je umije&#353;an,
											ali Izrael nije vode&#263;a sila.
											Vode&#263;a sila koja stoji iza svega
											je virtualna supersila.
											Samo je jedna takva,
											Sjedinjene Ameri&#269;ke Dr&#382;ave &#8212;
											na sre&#263;u.
											U protivnom
											na&#353;i bi problemi bili jo&#353; ve&#263;i.
									</p>
								
							
													
								 

								
									<p>
											CA: Hvala vam &#353;to ste nas tako isprepadali. Hvala, Ralph.
									</p>
								
							
													
								 

								
									</p></div>