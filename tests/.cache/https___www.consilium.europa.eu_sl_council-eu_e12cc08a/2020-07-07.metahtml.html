<main id="main-content"><p class="col-md-9 council-flexify-item council-center-content-basic">
            


    




<h2>Kaj dela Svet EU?</h2><h3>1. Oblikuje in sprejema zakonodajo EU</h3><p>Svet ima bistveno vlogo pri sprejemanju odlo&#269;itev v EU.</p><p>Oblikuje in sprejema zakonodajne akte, obi&#269;ajno skupaj z Evropskim parlamentom po rednem zakonodajnem postopku, tj. postopku soodlo&#269;anja, ki se uporablja za tista politi&#269;na podro&#269;ja, na katerih ima EU bodisi izklju&#269;no ali deljeno pristojnost z dr&#382;avami &#269;lanicami. V teh primerih Svet sprejema zakonodajo na podlagi predlogov, ki mu jih predlo&#382;i Evropska komisija.</p><h3>2. Usklajuje politike dr&#382;av &#269;lanic</h3><p>Svet je odgovoren za usklajevanje politik dr&#382;av &#269;lanic na posebnih podro&#269;jih, med katera spadajo:</p><ul><li>gospodarska in fiskalna politika: Svet usklajuje gospodarsko in fiskalno politiko dr&#382;av &#269;lanic, da bi s tem izbolj&#353;al gospodarsko upravljanje v EU; spremlja njihovo prora&#269;unsko politiko in krepi fiskalni okvir EU; poleg tega se ukvarja tudi s pravnimi in prakti&#269;nimi vidiki evra, finan&#269;nih trgov in kapitalskih tokov; </li><li>izobra&#382;evanje, kultura, mladina in &#353;port: Svet sprejema politi&#269;ne okvire EU in delovne na&#269;rte na teh podro&#269;jih, v katerih so dolo&#269;ene prednostne naloge za sodelovanje med dr&#382;avami &#269;lanicami in Komisijo;</li><li>politika zaposlovanja: &#160;Svet na podlagi sklepov Evropskega sveta o stanju na podro&#269;ju zaposlovanja v EU oblikuje letne smernice in priporo&#269;ila za dr&#382;ave &#269;lanice.</li></ul><h3>3. Oblikuje skupno zunanjo in varnostno politiko EU</h3><p>Svet na podlagi smernic Evropskega sveta dolo&#269;a in izvaja zunanjo in varnostno politiko EU, kar vklju&#269;uje tudi razvojno in humanitarno pomo&#269; EU, obrambo in trgovino. Skupaj z visokim predstavnikom Unije za zunanje zadeve in varnostno politiko zagotavlja enotnost, doslednost in u&#269;inkovitost zunanjega delovanja EU.&#160;</p><h3>4. Sklepa mednarodne sporazume</h3><p>Svet daje mandat Komisiji, da se v imenu EU pogaja o sporazumih med EU ter dr&#382;avami, ki niso &#269;lanice EU, in mednarodnimi organizacijami. Po koncu pogajanj sprejme odlo&#269;itev o podpisu in sklenitvi sporazuma, ki temelji na predlogu Komisije. Prav tako sprejme kon&#269;ni sklep o sklenitvi sporazuma, potem ko sklenitev odobri Evropski parlament (velja za podro&#269;ja, za katera je potrebno soodlo&#269;anje) in ko sporazum ratificirajo vse dr&#382;ave &#269;lanice EU.</p><p>Ti sporazumi lahko zajemajo &#353;iroka podro&#269;ja, kot so trgovina, sodelovanje in razvoj, ali pa zadevajo specifi&#269;ne teme, kot so tekstil, ribolov, carina, promet, znanost, tehnologija itn.&#160;</p><h3>5. Sprejema prora&#269;un EU</h3><p>Svet sprejema prora&#269;un EU skupaj s Parlamentom.</p><p>Prora&#269;unsko obdobje pokriva koledarsko leto. Prora&#269;un se obi&#269;ajno sprejme decembra in se za&#269;ne uporabljati 1. januarja naslednje leto.</p>




















            

            
     
    
    
        <p class="social-share-wrapper">







<span class="d-block margin-bottom-5 social-share-label">Deli</span>
<a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/sl/council-eu/&amp;display=popup">
     
    <span class="sr-only">Deli na Facebooku</span>
</a>
<a class="btn-social-share" id="twitterhref" href="https://twitter.com/share?text=Svet+Evropske+unije&amp;url=http%3a%2f%2feuropa.eu%2f!jw37vb">
     
    <span class="sr-only">Deli na Twitterju</span>
</a>
<a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!jw37vb">
     
    <span class="sr-only">Deli na LinkedInu</span>
</a>
<a class="btn-social-share popover-trigger" href="">
     
    <span class="sr-only">Kopiraj URL v odlo&#382;i&#353;&#269;e</span>
</a>
<span class="popover-content" id="short-url-copy">
    Kopiraj URL v odlo&#382;i&#353;&#269;e
    
    
    <span class="sr-alert hidden">Kopiraj</span>
    <span class="url-alert-span sr-only hidden">Kopiraj</span>
</span>



            


    <p id="email-subscription" class="modal-dialog">
        
            
                <p class="modal-header">
                    
                    <p class="h4 modal-title">Naro&#269;ni&#353;ke mo&#382;nosti</p>
                </p>
                
                    
                        
                             
                        
                        
                        
                         
                        

                        
                         
                        
                        <p class="col-sm-12">
                            
                            <p class="margin-top-10 margin-bottom-0">Vnesite svoj elektronski naslov in poslali vam bomo povezavo do naro&#269;nine</p>
                            
                                Va&#353; elektronski naslov:
                                
                            
                            

                            
                            <p class="checkbox">
                                
                                    
                                    Strinjam se z izjavo o zasebnosti
                                
                            </p>

                            
                                
                                    
                                        <p>Va&#353;o zahtevo bo obravnaval tiskovni urad generalnega sekretariata Sveta v skladu z dolo&#269;bami Uredbe (ES) &#353;t. 45/2001 o varstvu posameznikov pri obdelavi osebnih podatkov v institucijah in organih Skupnosti in o prostem pretoku takih podatkov.</p>
                                        <p>Va&#353;i podatki bodo shranjeni v zbirki podatkov, dokler se od storitve ne odjavite.</p>
                                        <p>Nekateri podatki (ime, elektronski naslov, izbrani jezik ter ime in vrsta medija) se lahko v skladu s pogoji iz &#269;lenov 7 in 8 Uredbe &#353;t. 45/2001 razkrijejo tiskovnim uradom evropskih institucij, stalnim predstavni&#353;tvom dr&#382;av &#269;lanic in agencijam Evropske unije.</p>
                                        </p>
                    
                
                 
            

            
        
    </p>



        </p>
    


</p></main>