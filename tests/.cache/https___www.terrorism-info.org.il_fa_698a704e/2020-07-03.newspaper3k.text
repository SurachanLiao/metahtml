رئوس فعالیت های «مرکز آگاهی های اطلاعاتی و امور ضد تروریسم»

«مرکز آگاهی های اطلاعاتی و امور ضد تروریسم»، به یاد زنده یاد ژنرال مئیر عمیت، وابسته به مرکز میراث اطلاعاتی («ملم») به پژوهش در زمینه امور تروریستی، تشکل ها و سازمان های خرابکاری می پردازد و گزارش هایی را که در این عرصه ها تهیه می کند، منتشر می نماید. بیشترین حوزه علاقمندی این مرکز، فعالیت سازمان های تروریستی فلسطینی و لبنانی و همچنین اقدامات تروریستی سایر شبکه ها و سازمان های خرابکاری در سطح جهان (از جمله القاعده و جهاد جهانی) است. محققان این مرکز مطالعاتی نگاه خود را بر عرصه های مختلف مرتبط با فعالیت سازمان های تروریستی در سطح منقطه و فراتر از آن متمرکز کرده اند (از جمله اقدامات تروریستی، مانند: زیر بنای تروریستی، تجهیزات رزمی، منابع مالی سازمان های تروریستی و رسانه های وابسته و یا پشتیبان سازمان های تروریستی زیر نظر محققان مرکز ما قرار دارد). همچنین اقداماتی مانند فتنه انگیزی و تحریکات علیه اسرائیل و کمپین مشروعیت زدایی از اسرائیل که در سطح خاورمیانه و جهان جریان دارد، مورد کنکاش مرکز مطالعاتی ما واقع می شود.

از جمله گزارش های تحقیقی که در نتیجه پژوهش های محققان مرکز مطالعاتی ما تهیه و ارائه می شود، مطالبی در زمینه ساختار سازمان های تروریستی فلسطینی، تجهیزات، مهمات و جنگ افزارهای آن ها، شیوه ها و امکانات متنوع سازمان های تروریستی، حکومت های پشتیبان سازمان های تروریستی (با تأکید بر جمهوری اسلامی ایران و سوریه)، تمرکز بر تشکیلات خود گردان فلسطینی و سیاست های حکومت فلسطینی در قبال سازمان های تروریستی و اقداماتش در مورد این تشکل ها، منابع مالی سازمان های تروریستی فعال در سرزمین های فلسطینی و تلاش نیروهای جهاد جهانی برای رخنه در این سرزمین هاست. در این راستا، عملکرد و تصمیم های تشکیلات خود گردان فلسطینی در مورد سازمان های تروریستی فلسطینی، مقابله و مهار فعالیت سازمان های تروریستی و اموری دیگر از این قبیل مورد موشکافی نهاد مطالعاتی ما قرار می گیرد.