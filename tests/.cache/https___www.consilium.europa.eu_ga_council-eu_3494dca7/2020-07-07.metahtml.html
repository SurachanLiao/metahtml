<main id="main-content"><p class="col-md-9 council-flexify-item council-center-content-basic">
            


    




<h2>Cad a bh&#237;onn ar bun ag Comhairle an Aontais Eorpaigh?</h2><h3>1. D&#233;anann s&#237; dl&#237;the an Aontais a a chaibidli&#250; agus a ghlacadh</h3><p>T&#225; r&#243;l r&#237;th&#225;bhachtach ag an gComhairle i bpr&#243;iseas cinnteoireachta an Aontais.</p><p>D&#233;anann s&#237; gn&#237;omhartha reachtacha a chaibidli&#250; agus a ghlacadh i gcomhar le Parlaimint na hEorpa, den chuid is m&#243;, tr&#237; bh&#237;thin an ghn&#225;thn&#243;s imeachta reachtaigh, n&#243; 'an chomhchinnteoireacht' mar a thugtar air freisin. &#218;s&#225;idtear an chomhchinnteoireacht do r&#233;ims&#237; beartais &#225;it a bhfuil inni&#250;lacht eisiach n&#243; inni&#250;lacht roinnte ag an Aontas leis na Ballst&#225;it. Sna c&#225;sanna seo, ritheann an Chomhairle reachta&#237;ocht ar bhonn togra&#237; a chuireann an Coimisi&#250;n Eorpach faoina br&#225;id.</p><h3>2. D&#233;anann s&#237; beartais na mBallst&#225;t a chomhord&#250;</h3><p>T&#225; an Chomhairle freagrach as beartais na mBallst&#225;t i r&#233;ims&#237; &#225;irithe a chomhord&#250;, amhail:</p><ul><li>beartais eacnama&#237;ocha agus fhioscacha:  D&#233;anann an Chomhairle beartais eacnama&#237;ocha agus fhioscacha na mBallst&#225;t a chomhord&#250; chun rialachas eacnama&#237;och san Aontas a neart&#250;, d&#233;anann s&#237; faireach&#225;n ar a gcuid beartas buis&#233;adach agus treis&#237;onn s&#237; creat fioscach an Aontais, agus pl&#233;ann s&#237; freisin le gn&#233;ithe dl&#237;thi&#250;la agus praitici&#250;la an euro, na marga&#237; airgeadais agus gluaiseachta&#237; caipitil  </li><li>oideachas, cult&#250;r, an &#243;ige agus sp&#243;rt:  Glacann an Chomhairle creata&#237; beartais agus pleananna oibre an Aontais sna r&#233;ims&#237; sin, lena leagtar amach na tosa&#237;ochta&#237; i nd&#225;il le comhar idir na Ballst&#225;it agus an Coimisi&#250;n</li><li>beartas fosta&#237;ochta:  &#160;Dr&#233;achta&#237;onn an Chomhairle treoirl&#237;nte agus molta&#237; bliant&#250;la do na Ballst&#225;it, bunaithe ar choncl&#250;id&#237; &#243;n gComhairle Eorpach maidir le fosta&#237;ocht san Aontas</li></ul><h3>3. Forbra&#237;onn s&#237; comhbheartas eachtrach agus sl&#225;nd&#225;la an Aontais</h3><p>D&#233;anann s&#237; beartas eachtrach agus sl&#225;nd&#225;la an Aontais a shaini&#250; agus a chur chun feidhme ar bhonn treoirl&#237;nte a leagann an Chomhairle Eorpach s&#237;os. &#193;ir&#237;tear leis sin cabhair forbartha agus dhaonn&#250;il an Aontais, cosaint agus tr&#225;d&#225;il. I gcomhar le hArdionada&#237; an Aontais do Ghn&#243;tha&#237; Eachtracha agus don Bheartas Sl&#225;nd&#225;la, &#225;irith&#237;onn an Chomhairle, go mb&#237;onn gn&#237;omha&#237;ocht sheachtrach an Aontais aontaithe, comhsheasmhach agus &#233;ifeachtach.&#160;</p><h3>4. Tugann s&#237; comhaontuithe idirn&#225;isi&#250;nta chun cr&#237;che</h3><p>Is &#237; an Chomhairle a thugann sainord&#250; don Choimisi&#250;n caibidl&#237;ocht a dh&#233;anamh thar ceann an Aontais ar chomhaontuithe idir an tAontas agus t&#237;ortha nach bhfuil san Aontas agus eagra&#237;ochta&#237; idirn&#225;isi&#250;nta. Agus an idirbhearta&#237;ocht d&#233;anta, d&#233;anann an Chomhairle cinneadh maidir leis an gcomhaont&#250; a sh&#237;ni&#250; agus a thabhairt chun cr&#237;che, bunaithe ar thogra &#243;n gCoimisi&#250;n. Is &#237; an Chomhairle a ghlacann an cinneadh deiridh freisin chun an comhaont&#250; a thabhairt chun cr&#237;che, a luaithe is at&#225; a toili&#250; tugtha ag an bParlaimint (rud at&#225; ag teast&#225;il i r&#233;ims&#237; at&#225; faoi r&#233;ir na comhchinnteoireachta) agus nuair at&#225; s&#233; daingnithe ag Ballst&#225;it uile an Aontais.</p><p>D'fh&#233;adfa&#237; r&#233;imse leathan a chl&#250;dach sna comhaontuithe sin, amhail tr&#225;d&#225;il, comhar agus forbairt, n&#243; d'fh&#233;adfaid&#237;s pl&#233; le h&#225;bhair ar leith amhail teicst&#237;l&#237;, iascach, custaim, iompar, eola&#237;ocht agus teicneola&#237;ocht, etc.&#160;</p><h3>5. Glacann s&#237; buis&#233;ad an Aontais</h3><p>Is &#237; an Chomhairle a ghlacann buis&#233;ad an Aontais i gcomhar le Parlaimint na hEorpa.</p><p>Cl&#250;da&#237;onn tr&#233;imhse an bhuis&#233;id bliain f&#233;ilire. Glactar &#233; de ghn&#225;th i m&#237; na Nollag agus cuirtear t&#250;s feidhme leis an 1 Ean&#225;ir an bhliain ina dhiaidh sin.</p>




















            

            
     
    
    
        <p class="social-share-wrapper">







<span class="d-block margin-bottom-5 social-share-label">Roinn</span>
<a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/ga/council-eu/&amp;display=popup">
     
    <span class="sr-only">Roinn an leathanach seo ar Facebook</span>
</a>
<a class="btn-social-share" id="twitterhref" href="https://twitter.com/share?text=Comhairle+an+Aontais+Eorpaigh&amp;url=http%3a%2f%2feuropa.eu%2f!mJ66QY">
     
    <span class="sr-only">Roinn an leathanach seo ar Twitter</span>
</a>
<a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!mJ66QY">
     
    <span class="sr-only">Roinn an leathanach seo ar LinkedIn</span>
</a>
<a class="btn-social-share popover-trigger" href="">
     
    <span class="sr-only">C&#243;ipe&#225;il an URL i do ghearrthaisce</span>
</a>
<span class="popover-content" id="short-url-copy">
    C&#243;ipe&#225;il an URL i do ghearrthaisce
    
    
    <span class="sr-alert hidden">C&#243;ipe&#225;il</span>
    <span class="url-alert-span sr-only hidden">C&#243;ipe&#225;il</span>
</span>



            


    <p id="email-subscription" class="modal-dialog">
        
            
                <p class="modal-header">
                    
                    <p class="h4 modal-title">Roghanna don s&#237;nti&#250;s</p>
                </p>
                
                    
                        
                             
                        
                        
                        
                         
                        

                        
                         
                        
                        <p class="col-sm-12">
                            
                            <p class="margin-top-10 margin-bottom-0">Cuir isteach do sheoladh r&#237;omhphoist agus cuirfimid nasc chugat le do sh&#237;nti&#250;s</p>
                            
                                Do sheoladh r&#237;omhphoist:
                                
                            
                            

                            
                            <p class="checkbox">
                                
                                    
                                    Glacaim leis an r&#225;iteas pr&#237;obh&#225;ideachais
                                
                            </p>

                            
                                
                                    
                                        <p>D&#233;ile&#225;lfaidh Preasoifig Ardr&#250;na&#237;ocht na Comhairle le d'iarratas i gcomhr&#233;ir le for&#225;lacha Rialach&#225;n (CE) Uimh. 45/2001 maidir le cosaint daoine aonair i nd&#225;il le sonra&#237; pearsanta a bheith &#225; bpr&#243;ise&#225;il ag institi&#250;id&#237; agus ag comhlachta&#237; an Chomhphobail agus maidir le saorghluaiseacht na sonra&#237; sin.</p>
                                        <p>St&#243;r&#225;lfar do shonra&#237; sa bhunachar sonra&#237; chomh fada agus a bheidh s&#237;nti&#250;s agat leis an tseirbh&#237;s.</p>
                                        <p>F&#233;adfar sonra&#237; &#225;irithe (ainm, seoladh r-phoist, rogha teanga, ainm na me&#225;n, an cine&#225;l me&#225;in) a nochtadh do phreasoifig&#237; na n-institi&#250;id&#237; Eorpacha, do Bhuanionada&#237;ochta&#237; na mBallst&#225;t agus do Ghn&#237;omhaireachta&#237; an Aontais Eorpaigh, faoi na coinn&#237;ollacha a leagtar s&#237;os in Airteagal 7 agus in Airteagal 8 de Rialach&#225;n 45/2001.</p>
                                        </p>
                    
                
                 
            

            
        
    </p>



        </p>
    


</p></main>