<main id="main-content"><p class="col-md-9 council-flexify-item council-center-content-basic">
            


    




<h2>&#352;to radi Vije&#263;e EU-a?</h2><h3>1. Pregovara o zakonima EU-a i donosi ih</h3><p>Vije&#263;e je nezaobilazan donositelj odluka u EU-u.</p><p>U ve&#263;ini slu&#269;ajeva Vije&#263;e pregovara o zakonodavnim aktima i donosi ih zajedno s Europskim parlamentom putem redovnog zakonodavnog postupka poznatog i kao "suodlu&#269;ivanje".&#160;Postupkom suodlu&#269;ivanja koristi se u podru&#269;jima politike za koja je nadle&#382;an samo EU ili su u zajedni&#269;koj nadle&#382;nosti EU-a i dr&#382;ava &#269;lanica. U tim slu&#269;ajevima Vije&#263;e donosi zakone na osnovi prijedloga koje je podnijela Europska komisija.</p><h3>2. Koordinira politike dr&#382;ava &#269;lanica</h3><p>Vije&#263;e je odgovorno za koordiniranje politika dr&#382;ava &#269;lanica u odre&#273;enim podru&#269;jima kao &#353;to su:</p><ul><li>ekonomska i fiskalna politika: Vije&#263;e koordinira ekonomsku i fiskalnu politiku dr&#382;ava &#269;lanica kako bi oja&#269;alo ekonomsko upravljanje u EU-u, prati njihove prora&#269;unske politike i ja&#269;a fiskalni okvir EU-a te se tako&#273;er bavi pravnim i prakti&#269;nim aspektima upotrebe eura, financijskim tr&#382;i&#353;tima te kretanjima kapitala</li><li>obrazovanje, kultura, mladi i sport: Vije&#263;e u tim podru&#269;jima donosi okvire politike EU-a i planove rada kojima se utvr&#273;uju prioriteti za suradnju izme&#273;u dr&#382;ava &#269;lanica i Komisije</li><li>politika zapo&#353;ljavanja: &#160;Vije&#263;e sastavlja godi&#353;nje smjernice i preporuke za dr&#382;ave &#269;lanice koje se temelje na zaklju&#269;cima Europskog vije&#263;a o stanju u podru&#269;ju zapo&#353;ljavanja u EU-u</li></ul><h3>3. Razvija zajedni&#269;ku vanjsku i sigurnosnu politiku EU-a</h3><p>Vije&#263;e definira i provodi zajedni&#269;ku vanjsku i sigurnosnu politiku EU-a na osnovi smjernica koje utvr&#273;uje Europsko vije&#263;e. To uklju&#269;uje razvojnu i humanitarnu pomo&#263; EU-a, obranu i trgovinu. Zajedno s Visokim predstavnikom Unije za vanjske poslove i sigurnosnu politiku Vije&#263;e osigurava jedinstvo, dosljednost i u&#269;inkovitost vanjskog djelovanja EU-a.&#160;</p><h3>4. Sklapa me&#273;unarodne sporazume</h3><p>Vije&#263;e ovla&#353;&#263;uje Komisiju da u ime EU-a pregovara o sporazumima izme&#273;u EU-a i zemalja ne&#269;lanica te me&#273;unarodnih organizacija. Na kraju pregovora Vije&#263;e na temelju Komisijina prijedloga odlu&#269;uje o potpisivanju i sklapanju sporazuma. Vije&#263;e donosi kona&#269;nu odluku o sklapanju sporazuma, nakon suglasnosti Europskog parlamenta (koja je potrebna u podru&#269;jima na koja se primjenjuje postupak suodlu&#269;ivanja) i ratifikacije sporazuma u svim dr&#382;avama &#269;lanicama EU-a.</p><p>Sporazumi mogu obuhva&#263;ati &#353;iroka podru&#269;ja poput trgovine, suradnje i razvoja ili odre&#273;ene sektore kao &#353;to su tekstilna industrija, ribarstvo, carine, promet, znanost i tehnologija itd.&#160;</p><h3>5. Donosi prora&#269;un EU-a</h3><p>Vije&#263;e s Parlamentom donosi prora&#269;un EU-a.</p><p>Prora&#269;un se odnosi na razdoblje od jedne kalendarske godine. Obi&#269;no se donosi u prosincu i na snazi je od 1. sije&#269;nja sljede&#263;e godine.</p>




















            

            
     
    
    
        <p class="social-share-wrapper">







<span class="d-block margin-bottom-5 social-share-label">Podijeli</span>
<a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/hr/council-eu/&amp;display=popup">
     
    <span class="sr-only">Podijeli na Facebooku</span>
</a>
<a class="btn-social-share" id="twitterhref" href="https://twitter.com/share?text=Vije%c4%87e+Europske+unije&amp;url=http%3a%2f%2feuropa.eu%2f!cG49Xf">
     
    <span class="sr-only">Podijeli na Twitteru</span>
</a>
<a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!cG49Xf">
     
    <span class="sr-only">Podijeli na LinkedInu</span>
</a>
<a class="btn-social-share popover-trigger" href="">
     
    <span class="sr-only">Kopirajte URL u svoj me&#273;uspremnik</span>
</a>
<span class="popover-content" id="short-url-copy">
    Kopirajte URL u svoj me&#273;uspremnik
    
    
    <span class="sr-alert hidden">Kopirati</span>
    <span class="url-alert-span sr-only hidden">Kopirati</span>
</span>



            


    <p id="email-subscription" class="modal-dialog">
        
            
                <p class="modal-header">
                    
                    <p class="h4 modal-title">Mogu&#263;nosti pretplate</p>
                </p>
                
                    
                        
                             
                        
                        
                        
                         
                        

                        
                         
                        
                        <p class="col-sm-12">
                            
                            <p class="margin-top-10 margin-bottom-0">Unesite svoju adresu e-po&#353;te i poslat &#263;emo vam poveznicu na pretplatu</p>
                            
                                Va&#353;a adresa e-po&#353;te:
                                
                            
                            

                            
                            <p class="checkbox">
                                
                                    
                                    Prihva&#263;am izjavu o za&#353;titi osobnih podataka
                                
                            </p>

                            
                                
                                    
                                        <p>Va&#353; zahtjev obradit &#263;e Ured za medije Glavnog tajni&#353;tva Vije&#263;a u skladu s odredbama Uredbe (EZ) br. 45/2001 o za&#353;titi pojedinaca u vezi s obradom osobnih podataka u institucijama i tijelima Zajednice i o slobodnom kretanju takvih podataka.</p>
                                        <p>Va&#353;i podaci bit &#263;e pohranjeni u bazi podataka dok ne otka&#382;ete svoju pretplatu na uslugu.</p>
                                        <p>Odre&#273;eni podaci (ime, adresa e-po&#353;te, &#382;eljeni jezik, naziv medija, vrsta medija) mogu biti dostavljeni uredima za medije europskih institucija, stalnim predstavni&#353;tvima dr&#382;ava &#269;lanica i agencijama Europske unije pod uvjetima iz &#269;lanaka 7. i 8. Uredbe 45/2001.</p>
                                        </p>
                    
                
                 
            

            
        
    </p>



        </p>
    


</p></main>