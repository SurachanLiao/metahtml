<style> ins { background-color: #00ff00; }
del {background-color: #ff0000} </style><div><p class="page shoji__washi"></p><p class="container"></p><p class="h9">You have JavaScript disabled</p> For the best experience, please turn JavaScript on.
 <del><a></a>For the best experience, please turn JavaScript on.</del> <a href="https://enable-javascript.com/">Here's how</a> <p class="
					d:n
					f:.8
					f:1@md
					m-b:.5
					t-t:u
					c:white
				"><ins>Ralph Langner
			</ins></p><ins> </ins><p class="
					d:n
					f-w:700
					f:.9
					f:1@xxl
					c:white
				"><ins><span>1,587,571
					<span>views</span> </span> <span>• 10:40</span> </ins></p><ins> </ins><p class="p-t:.5 cur:p p-b:.4 d:b f-w:700"><ins><span class="c:black">Details</span> <span class=" d:b f-w:400 f:.9 ">About the talk</span> </ins></p><ins> </ins><p><ins>A Stuxnet számítógépes féregvírus ötlete
											tulajdonképpen nagyon egyszerű.
											Nem akarjuk, hogy Iránnak atombombája legyen.
											Az ő legfontossabb eszközük a nukleáris fegyverek fejlesztéséhez
											a natanzi urándúsító létesítmény.
											Az itt látható szürke dobozok,
											valós idejű ipari vezérlő rendszerek.
											Ha sikerül kompromittálni ezeket a rendszereket,
											amelyek a motorok sebességét és a szelepeket vezérlik,
											tényleg sok problémát okozhatunk
											a centrifugákkal.
											A szürke dobozokon nem Windows szoftver fut,
											ezek teljesen más technológia.
											De ha sikerül elhelyezni
											egy jó Windows-os vírust
											egy notebookon,
											amelyiket egy gépész mérnök használ
											a szürke dobozok beállításához,
											akkor kész a siker.
											És ez a Stuxnet forgatókönyve.
									</ins></p><ins> </ins><p><ins>Tehát egy Windows dropperel - potyogtatóval - indítunk.
											A hasznos teher, maga a vírus, átmegy a szürke dobozba,
											károsítja a centrifugát,
											és az iráni nukleáris program késleltetve van —
											feladat teljesítve.
											Ez könnyű, nemde?
											El akarom mondani, hogy jöttünk erre rá.
											Amikor hat hónappal ezelőtt elkezdtük a Stuxnet kutatását,
											a féregvírus célja teljesen ismeretlen volt.
											Az egyetlen ismert tény az volt,
											hogy nagyon komplex a Windows része, a dropper része,
											több javítatlan sérülékenységet használt ki.
											És úgy tűnt akar valamit tenni ezekkel
											a szürke dobozokkal, a valós idejű vezérlő rendszerekkel.
											Tehát ez felkeltette az érdeklődésünket,
											és elindítottunk egy labor projektet,
											ahol megfertőztük a környezetünket Stuxnet-el
											és ellenőriztük ezt a dolgot.
											És akkor néhány furcsa dolog történt.
											Stuxnet úgy viselkedett mint egy laborpatkány
											amelyiknek nem ízlik a mi sajtunk —
											szimatolt, de nem akarta megenni.
											Ennek semmi értelme nem volt.
											És miután kipróbáltunk különböző ízű sajtokat,
											rájöttem, hogy ez egy célzott támadás.
											Teljesen célzott.
											A dropper csak akkor aktiválódik
											a szürke dobozon
											ha megtalál egy sajátos konfigurációt,
											és csak akkor ha a megfertőzendő program
											valóban fut azon a célponton.
											És ha nem, akkor a Stuxnet passzív marad.
									</ins></p><ins> </ins><p><ins>Ez aztán csakugyan felkeltette az érdeklődésemet,
											és elkezdtünk ezen dolgozni
											majdnem megállás nélkül,
											mert azt gondoltam: nem tudjuk mi a célpont.
											Lehetne, például
											egy amerikai erőmű,
											vagy egy németországi kémiai üzem.
											Tehát jobb, ha minél előbb megtaláljuk a célpontot.
											Ezért elkülönítettük és visszafejtettük
											a támadó programot,
											és felfedeztük, hogy két digitális bombából áll —
											egy kissebből és egy nagyobból.
											És azt is láttuk, hogy nagyon profin vannak megtervezve,
											olyan emberek által, akiknek voltak belső információik.
											Ők ismerték az összes bitet és bájtot,
											amit meg kellett támadniuk.
											Valószínűleg még a kezelő cipőméretét is tudták.
											Tehát mindent tudtak a célpontról.
									</ins></p><ins> </ins><p><ins>És hogyha a Stuxnet droppert
											komplexnek és csúcstechnológiának mondják,
											hadd mondjam ezt nektek:
											a hasznos teher - maga a vírus - pedig űrtechnológia.
											Sokkal fejlettebb bárminél,
											amit eddig valaha is láttunk.
											Itt látják a valódi támadó program egy részét.
											Mi most körülbelül
											15.000 programsorról beszélünk.
											Úgy néz ki, mint a régi assembler nyelv.
											És el akarom mondani, hogyan
											értettük meg ezt a programot.
											Amit legelőször kerestünk azok a rendszerfüggvény hívások voltak,
											mert ezekról tudjuk, mit csinálnak.
									</ins></p><ins> </ins><p><ins>Azután pedig időzítéseket és adat struktúrákat kerestünk
											és próbáltuk őket a valós világhoz kötni —
											potenciális valós világbeli célpontokhoz.
											Tehát célpont elméletekre volt szükségünk,
											amiket tudtunk bizonyítani vagy cáfolni.
											Hogy célpont elméleteket kapjunk,
											emlékezzünk,
											hogy ez minden bizonnyal komoly szabotázs,
											magas értékű célpont ellen,
											és a célpont nagy valószínűséggel Iránban van,
											mert onnan jelentették a legtöbb fertőzést.
											Nos, ebben a zónában nem találsz több ezer célpontot.
											Tulajdonképpen csak
											a bushehri atomerőműről
											és a natanzi üzemanyagdúsítóról lehet szó.
									</ins></p><ins> </ins><p><ins>Tehát szóltam az asszisztensemnek:
											"Írj egy listát az összes centrifuga és erőmű szakértőről az adatbázisunkban."
											Majd felhívtam őket és faggattam őket
											azért, hogy összeillesszem az ő szakértelmüket
											azzal, amit találtunk a programban és az adatokban.
											És ez elég jól ment.
											Képesek voltunk összekapcsolni
											a kissebb digitális robbanófejet
											a centrifuga forgórész vezérlésével.
											A forgórész a centrifuga mozgó része,
											a fekete tárgy amit látnak.
											És hogyha mesterkedsz a forgórész sebességével,
											valóban képes vagy tönkretenni a forgórészt
											és végül esetleg a centrifugát is felrobbanthatod.
											Szintén láttuk még,
											hogy a támadás célja igazából az volt,
											hogy lassan és settenkedve történjen,
											nyilvánvalóan azért, hogy
											megbolondítsa a karbantartó mérnököket,
											és ne tudjanak gyorsan rájönni erre.
									</ins></p><ins> </ins><p><ins>A nagyobbik digitális robbanófej — ennek is megnéztük
											nagyon aprólékosan
											az adatait és az adat struktúráit.
											Például a 164-es szám
											kiugrik abban a programban,
											nem tudsz elsiklani fölötte.
											Elkezdtem kutatni a tudományos irodalomban
											hogyan vannak felépítve ezek
											a centrifugák Natanzban,
											és azt találtam, hogy
											fürtökbe vannak szervezve,
											mindegyik fürtben 164 centrifuga van.
											Ennek volt értelme, egy megfelelés volt.
									</ins></p><ins> </ins><p><ins>És még ennél is jobb lett.
											Azok a centrifugák Iránban
											fel voltak osztva 15 fázisra.
											És mit találtunk a támadó programban?
											Egy majdnem azonos strúktúrát.
											Ez egy nagyon jó megfelelés volt.
											És ez nagy bizonyosságot adott a célpont felől.
											Ne értsenek félre, nem volt ilyen egyszerű.
											Ezeket az eredményeket
											több heti kemény labormunka hozta meg.
											És néha zsákutcába jutottunk
											és újra kellett kezdeni.
									</ins></p><ins> </ins><p><ins>Végülis, rájöttünk, hogy
											mindkét digitális robbanófej
											valójában ugyanazt a célpontot támadta,
											de különböző szögből.
											A kissebbik egy fürtöt támadott,
											és felgyorsította illetve lelassította a forgórészt,
											míg a nagyobbik robbanófej
											egyszerre hat fürtnek
											a szelepeit manipulálta.
											Tehát, nagyon biztosak voltunk benne,
											hogy csakugyan meghatároztuk a célpontot.
											Ez Natanz és csakis Natanz.
											Tehát nem kell aggódni,
											hogy a Stuxnet megtámad
											más célpontokat.
									</ins></p><ins> </ins><p><ins>Íme néhány nagyon klassz dolog amit láttunk —
											igazán mellbe vágott.
											Itt lenn van a szürke doboz,
											és felül látják a centrifugákat.
											Ez a dolog tulajdonképpen
											elfogja az érzékelők bemeneti értékeit —
											például a nyomásérzékelőktől
											és a rezgésérzékelőktől —
											és hamis adatokat ad
											az eredeti programnak, amelyik
											szintén fut a támadás alatt.
											És valójában ez a hamis adat
											előre rögzítve van a Stuxnet által.
											Pont olyan, mint a hollywoodi filmekben,
											amikor a rablás alatt
											a megfigyelő kamerát előre rögzített videóval látják el.
											Ez klassz, nemde?
									</ins></p><ins> </ins><p><ins>Nyilvánvalóan itt nem csak
											a vezérlőterembeli kezelőket akarták átverni.
											Ez ennél sokkal veszélyesebb és agresszívebb.
											A cél az, hogy
											kijátsza a digitális biztonsági rendszert.
											Szükségünk van digitális biztonsági rendszerekre
											ahol a humán kezelő nem tud elég gyorsan cselekedni.
											Például, egy erőműben, amikor
											a nagy gőzturbina túlgyorsul, a biztonsági szelepet
											egy ezred másodperc alatt ki kell nyitni.
											Nyilvánvaló, hogy ezt egy humán kezelő nem tudja megtenni.
											Tehát ilyenkor szükségünk van a digitális biztonsági rendszerekre.
											És amikor ezek csődöt mondanak,
											akkor igazán rossz dolgok történhetnek.
											Felrobbanhat az üzemed.
											És sem a kezelők, sem a biztonsági rendszer nem veszi észre.
											Ez ijesztő.
									</ins></p><ins> </ins><p><ins>De lesz ez rosszabb is.
											És amit mondani fogok, nagyon fontos.
											Gondolják el.
											Ez a támadás általános.
											A részleteiben semmi dolga
											a centrifugákkal,
											az uránium dúsítással.
											Tehát működött volna például
											egy erőműben
											vagy egy személygépkocsi gyárban.
											Általános.
											És mint támadó,
											nem kell USB memóriakártyán
											szállítani a hasznos terhet,
											mint a Stuxnet esetében láttuk.
											Használhatsz hagyományos féreg technológiát a terjesztésre.
											Csak terjeszd el a legszélesebb körben.
											És ha ezt megteszed,
											végül kapsz
											egy tömegpusztító kibernetikus fegyvert.
											Ez a következmény,
											amivel szembe kell nézzünk.
											Sajnos az ilyen támadások
											célpontjainak többsége
											nem a Közel-Keleten van.
											Hanem az Egyesült Államokban, Európában és Japánban.
											Ezek a zöld területek mind
											célpont gazdag környezetek.
											Szembe kell néznünk a következményekkel,
											és jobb ha azonnal elkezdünk felkészülni.
									</ins></p><ins> </ins><p><ins>Köszönöm.
									</ins></p><ins> </ins><p><ins>(Taps)
									</ins></p><ins> </ins><p><ins>Chris Anderson: Van egy kérdésem.
											Ralph, széles körben megírták, hogy
											feltételezik, hogy a Mossad a fő
											szereplő emögött a támadás mögött.
											Ez a te véleményed is?
									</ins></p><ins> </ins><p><ins>Ralph Langner: Rendben, szóval igazán akarod hallani?
											Jó, legyen.
											Szerintem a Mossad benne van,
											de a vezető erő nem Izrael.
											A vezető erő emögött
											a kibernetikai szuperhatalom.
											Csak egy ilyen van,
											és ez az Egyesült Államok —
											szerencsére, szerencsére.
											Mert máskülönben,
											még nagyobbak lennének a problémáink.
									</ins></p><ins> </ins><p><ins>CA: Köszönöm, hogy halálra rémisztettél minket. Köszönöm Ralph.
									</ins></p> </div>