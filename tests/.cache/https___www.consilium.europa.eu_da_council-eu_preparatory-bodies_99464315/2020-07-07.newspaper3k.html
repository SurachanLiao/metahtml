<div><p><strong>Covid-19:</strong> Denne side opdateres l&#248;bende for at afspejle de seneste &#230;ndringer i kalenderen for topm&#248;der, ministerm&#248;der og videokonferencer.<br>Listen over m&#248;der og samlinger i R&#229;dets forberedende organer indg&#229;r i f&#248;lgende dokument:</p>
<p>R&#229;det bist&#229;s af komit&#233;en af faste repr&#230;sentanter for medlemsstaternes regeringer ved Den Europ&#230;iske Union (<strong>Coreper</strong>) og mere end <strong>150 h&#248;jt specialiserede arbejdsgrupper, komit&#233;er og udvalg</strong>, der kaldes "R&#229;dets forberedende organer".</p>
<p>De forberedende organer kan opdeles i to hovedkategorier:</p>
<ol>
<li><strong>komit&#233;er og udvalg nedsat ved traktaterne, mellemstatslige afg&#248;relser eller r&#229;dsretsakt</strong> &#8211; de er som regel faste og har ofte en udn&#230;vnt eller valgt formand</li>
<li><strong>komit&#233;er, udvalg og arbejdsgrupper nedsat af Coreper</strong> &#8211; de behandler meget specifikke emner, og formanden er den delegerede fra det land, der varetager det halv&#229;rligt skiftende formandskab for R&#229;det.</li>
</ol>
<p>Der kan desuden neds&#230;ttes <strong>ad hoc</strong>-udvalg med et specifikt form&#229;l, som oph&#248;rer med at eksistere, n&#229;r de har udf&#248;rt deres opgave.</p>



     
            </div>