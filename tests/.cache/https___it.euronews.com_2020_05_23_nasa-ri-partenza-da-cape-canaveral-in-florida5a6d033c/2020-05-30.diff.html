<style> ins { background-color: #00ff00; }
del {background-color: #ff0000} </style><article id="article-wrapper" class="c-article__full_article"><section class="row collapse jsBottomArticle u-overflow-visible"><p>Dopo nove anni la NASA ci riprova. Il prossimo mercoledì due astronauti americani partiranno per la stazione spaziale internazionale da Kennedy Space Center, in Florida. l presidente degli Stati Uniti, Donald Trump, assisterà al lancio della missione Demo-2.</p><p>È la prima volta dal 2011, anno in cui è stato interrotto il <a href="https://it.wikipedia.org/wiki/Programma_Space_Shuttle">programma Shuttle</a>, che gli Stati Uniti inviano loro astronauti nello spazio con partenza da uno Stato americano.</p><p>Behnken e Hurley pronti a partire  </p><p>Ora Bob Behnken e Doug Hurley, entrambi veterani di due voli con lo Shuttle, sono pronti a partire e sperano di non portare con loro il coronavirus. "Da un punto di vista medico nessuno ci consiglia di sottoporci a test ogni giorno - spiega Doug Hurley - Siamo stati testati almeno due volte finora e ci si dice che potremmo essere testati di nuovo prima di andare. Mi sembra abbastanza, soprattutto considerando che siamo - a tutti gli effetti - in quarantena ormai dal 15 marzo circa".</p><p>Per la prima volta la NASA ha collaborato con agenzie private come Space X di Elon Mask e Boeing per inviare astronauti nello spazio. Trump e Musk sono d'accordo sulla necessità di riaprire l'America e di farlo subito. Nelle ultime settimane il patron di Tesla ha chiesto ripetutamente di 'liberare gli americani' dal lockdown. </p><p>Con l'arrivo dei due americani il numero dei membri della stazione spaziale internazionale sale a 5.  </p></section></article>