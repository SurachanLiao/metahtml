<style> ins { background-color: #00ff00; }
del {background-color: #ff0000} </style><article id="article-wrapper" class="c-article__full_article"><section class="row collapse jsBottomArticle u-overflow-visible"><p>Η πρώτη επανδρωμένη πτήση για το διάστημα από τις Ηνωμένες Πολιτείες, εδώ και εννέα χρόνια πρόκειται να απογειωθεί την επόμενη εβδομάδα από την Φλόριντα. Η NASA έδωσε το πράσινο φως για την εκτόξευση με νέο πύραυλο της SpaceX.</p><p>Δύο αστροναύτες θα ταξιδέψουν στον Διεθνή Διαστημικό Σταθμό με την ελπίδα ότι δεν θα πάρουν το νέο κορονοϊό μαζί τους.   </p><p>«Από ιατρικής άποψης δεν νομίζω ότι κανείς συστήνει να κάνουμε τεστ για κορονοϊό κάθε μέρα. Έχουμε κάνει τεστ τουλάχιστον δύο φορές την εβδομάδα και σύμφωνα με πληροφορίες θα ξανακάνουμε πριν φύγουμε. Έτσι νομίζω ότι είναι αρκετό, ειδικά αν λάβει κανείς υπόψη του ότι είμαστε σε καραντίνα έτσι κι αλλιώς από τις 15 Μαρτίου», δήλωσε ο αστροναύτης Νταγκ Χάρλι.   </p><p>Αυτή είναι η πρώτη φορά που η NASA συνεργάζεται με ιδιωτικές εταιρείες, όπως η SpaceX του 'Ελον Μασκ και η Boeing για να στείλει αστροναύτες στο διάστημα.</p></section></article>