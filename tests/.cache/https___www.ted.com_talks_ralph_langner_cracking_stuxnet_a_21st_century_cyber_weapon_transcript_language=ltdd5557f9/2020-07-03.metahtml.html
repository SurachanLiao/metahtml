<div><p class="page shoji__washi">


<p class="container">
<p class="h9">You have JavaScript disabled</p>
For the best experience, please turn JavaScript on.
<a href="https://enable-javascript.com/">Here's how</a>
</p>


 

 

	
		






 







		
			
	
		

			 
			

				 
				
	 
	 
	
		
			<p class="
					d:n
					f:.8
					f:1@md
					m-b:.5
					t-t:u
					c:white
				">
				Ralph Langner
			</p>
			<p class="
					d:n
					f-w:700
					f:.9
					f:1@xxl
					c:white
				">
				<span>
					1,587,571
					<span> views</span>
				</span>
				<span> &#8226; 10:40</span>
			</p>
		
	



				 
				
					
						<p class="p-t:.5 cur:p p-b:.4 d:b f-w:700">
							<span class="c:black">Details</span>
							<span class=" d:b f-w:400 f:.9 ">About the talk</span>
						</p>
					
				

				 
				
					

						 
						
							 
						 

						 
							
								 

								
									<p>
											Stuxnet kirmino id&#279;ja
											i&#353; ties&#371; yra gana paprasta.
											Mes nenorime, kad Iranas sukurt&#371; bomb&#261;.
											J&#371; pagrindinis centras kuriant branduolinius ginklus
											yra Natanz urano sodrinimo gamykla.
											Pilkos d&#279;&#382;&#279;s, kurias j&#363;s matote,
											yra realaus laiko valdymo sistemos.
											Jei mes sugeb&#279;tume sutrikdyti &#353;ias sistemas,
											kurios kontroliuoja motor&#371; greit&#303; ir vo&#382;tuvus,
											tai mes, i&#353; tikro, sukeltume daug problem&#371;
											centrifugai.
											Pilkosiose d&#279;&#382;&#279;se veikia ne Windows programin&#279; &#303;ranga;
											tai visi&#353;kai kita technologija.
											Bet jei sugeb&#279;tume
											&#303;diegti ger&#261; Windows virus&#261;
											&#303; ne&#353;iojam&#261; kompiuter&#303;,
											kur&#303; naudoja &#303;rengim&#371; in&#382;inierius
											&#353;i&#371; pilk&#371;j&#371; d&#279;&#382;i&#371; konfig&#363;ravimui,
											tai gal&#279;tume ka&#382;k&#261; nuveikti.
											Kaip tik toks ir yra Stuxnet veikimo b&#363;das.
									</p>
								
							
													
								 

								
									<p>
											Taigi, pradedame su Windows u&#382;kratu.
											Kovinis u&#382;taisas nukeliauja &#303; pilk&#261;j&#261; d&#279;&#382;&#281;,
											pa&#382;eid&#382;ia cetrifug&#261;,
											Irano branduolin&#279; programa pristabdyta -
											misija baigta.
											Lengva, tiesa?
											A&#353; noriu papasakoti, kaip mes tai i&#353;siai&#353;kinome.
											Kai prad&#279;jome Stuxnet tyrim&#261; prie&#353; &#353;e&#353;is m&#279;nesius,
											visi&#353;kai nenutuok&#279;me, koks &#353;io daikto tikslas.
											Vienintelis dalykas, kur&#303; &#382;inojome, buvo
											tai, kad jis labai labai sud&#279;tingas i&#353; Windows - u&#382;krato - pus&#279;s,
											i&#353;naudojantis daugyb&#281; "nulin&#279;s dienos" sprag&#371;.
											Ir atrod&#279;, kad jis nor&#279;jo ka&#382;k&#261; padaryti,
											su tomis pilkosiomis d&#279;&#382;&#279;mis, tomis realaus laiko kontrol&#279;s sistemomis.
											Tai atkreip&#279; m&#363;s&#371; d&#279;mes&#303;
											ir mes prad&#279;jome laboratorin&#303; tyrim&#261;,
											kuriame u&#382;kr&#279;t&#279;me m&#363;s&#371; &#303;renginius Stuxnet'u
											ir steb&#279;jome, kas bus.
											Nutiko labai smagi&#371; dalyk&#371;.
											Stuxnet elg&#279;si kaip laboratorin&#279; &#382;iurk&#279;,
											kuriai nepatiko m&#363;s&#371; s&#363;ris -
											pauost&#279;, bet &#279;sti nenor&#279;jo.
											Man tai neatrod&#279; logi&#353;ka.
											Po to, kai mes i&#353;band&#279;me skirtingus s&#363;rio skonius,
											a&#353; supratau - tai tikslinga ataka.
											Visi&#353;kai tikslinga.
											U&#382;kratas aktyviai seka,
											ar pilkojoje d&#279;&#382;&#279;je
											yra specifin&#279; konfig&#363;racija
											ir net ar tikroji programa, kuri&#261; norima u&#382;kr&#279;sti
											i&#353; tikro veikia tame taikinyje.
											Jei ne, Stuxnet nieko nedaro.
									</p>
								
							
													
								 

								
									<p>
											Tai stipriai patrauk&#279; mano d&#279;mes&#303;
											ir mes prad&#279;jome darb&#261;
											vos ne kiaur&#261; par&#261;,
											nes a&#353; pagalvojau, kad mes ne&#382;inome, kas yra taikinys.
											Tai gali b&#363;ti, pavyzd&#382;iui,
											JAV elektrin&#279;
											ar chemijos gamykla Vokietijoje.
											Tod&#279;l geriau b&#363;t&#371; kuo grei&#269;iau i&#353;siai&#353;kinti, kas yra taikinys.
											Taigi, mes i&#353;trauk&#279;me ir i&#353;skaid&#279;me
											atakos kod&#261;
											ir aptikome, kad jis susideda i&#353; dviej&#371; skaitmenini&#371; bomb&#371; -
											ma&#382;esn&#279;s ir didesn&#279;s.
											Taip pat pamat&#279;me, kad jos sukurtos labai profesionaliai
											&#382;moni&#371;, kurie akivaizd&#382;iai tur&#279;jo vis&#261; vidin&#281; informacij&#261;.
											Jie &#382;inojo kiekvien&#261; smulkmen&#261; apie &#303;rang&#261;,
											kuri&#261; tur&#279;jo atakuoti.
											Jie tikriausiai &#382;inojo net operatoriaus bat&#371; dyd&#303;.
											Taigi, jie &#382;inojo visk&#261;.
									</p>
								
							
													
								 

								
									<p>
											Jei j&#363;s gird&#279;jote, jog Stuxnet u&#382;kratas
											yra sud&#279;tingas ir auk&#353;&#269;iausios technologijos,
											tai leiskite pasakyti &#353;tai k&#261;:
											tas u&#382;taisas - "raket&#371; mokslas".
											Tai daug sud&#279;tingiau u&#382; visk&#261;,
											k&#261; mes esame mat&#281; iki &#353;iol.
											&#268;ia j&#363;s matote pavyzd&#303; i&#353; tikrojo atakos kodo.
											Mes kalbame apie
											ma&#382;daug 15 000 kodo eilu&#269;i&#371;.
											Atrodo pana&#353;iai &#303; sen&#261;j&#261; asemblerio kalb&#261;.
											A&#353; noriu papasakoti, kaip mums pavyko
											i&#353;&#353;ifruoti &#353;&#303; kod&#261;.
											Taigi, pirmiausia prad&#279;jome ie&#353;koti kreipini&#371; &#303; sistemos veiksmus,
											nes &#382;inojome, k&#261; jie daro.
									</p>
								
							
													
								 

								
									<p>
											Po to ie&#353;kojome laikma&#269;i&#371; ir duomen&#371; strukt&#363;r&#371;,
											band&#279;me susieti juos su realiu pasauliu -
											su tikrais realaus pasaulio taikiniais.
											Taigi, mums reik&#279;jo ie&#353;koti teorini&#371; taikini&#371;,
											kuriuos gal&#279;tume patvirtinti arba atmesti.
											Kurdami tokias teorijas
											mes tur&#279;jome galvoje,
											kad tai labai auk&#353;to lygio sabota&#382;as,
											taigi taikinys turi b&#363;ti labai svarbus,
											ir labiausiai tik&#279;tina, kad jis yra Irane,
											nes i&#353; ten at&#279;jo daugiausiai prane&#353;im&#371; apie u&#382;kr&#279;timus.
											Toje teritorijoje nerasite t&#363;kstan&#269;i&#371; toki&#371; taikini&#371;.
											I&#353; esm&#279;s visi keliai veda
											&#303; Bushehr atomin&#281; elektrin&#281;
											ir &#303; Natanz atominio kuro sodrinimo gamykl&#261;.
									</p>
								
							
													
								 

								
									<p>
											Taigi, a&#353; pasakiau savo asistentui,
											"Suraskite m&#363;s&#371; duomen&#371; baz&#279;je visus centrifug&#371; ir elektrini&#371; ekspertus".
											Tada a&#353; jiems paskambinau ir apklausiau
											tam, kad susieti j&#371; ekspertines &#382;inias
											su tuo, k&#261; mes radome kode ir duomenyse.
											Tai visai neblogai pavyko.
											Taigi, mes susiejome
											ma&#382;&#261;j&#261; skaitmenin&#281; bomb&#261;
											su rotoriaus kontrole.
											Rotorius - tai judanti centrifugos dalis,
											juodas objektas, kur&#303; matote.
											Manipuliuojant &#353;io rotoriaus grei&#269;iu
											galima suskaldyti rotori&#371;
											ir taip sukelti centrifugos sprogim&#261;.
											Mes taip pat pamat&#279;me,
											kad atakos tikslas
											buvo tai padaryti l&#279;tai ir bauginan&#269;iai -
											akivaizd&#382;iai stengiantis
											in&#382;inierius i&#353;vesti i&#353; proto,
											kad jie greitai nesuprast&#371;, kas vyksta.
									</p>
								
							
													
								 

								
									<p>
											Did&#382;ioji skaitmenin&#279; bomba - apie j&#261; sp&#279;jome
											akylai &#382;i&#363;r&#279;dami &#303;
											duomenis ir j&#371; strukt&#363;r&#261;.
											Pavyzd&#382;iui, skai&#269;ius 164
											i&#353;siskiria visame kode;
											jo nepasteb&#279;ti negalima.
											A&#353; prad&#279;jau studijuoti mokslin&#281; literat&#363;r&#261;,
											kaip centrifugos
											yra sukonstruotos Natanz'e
											ir pasteb&#279;jau, jog jos sugrupuotos
											taip vadinamomis kaskadomis,
											o kiekvienoje kaskadoje yra 164 centrifugos.
											Taigi, tai buvo s&#261;saja.
									</p>
								
							
													
								 

								
									<p>
											Toliau buvo dar geriau.
											&#352;ios centrifugos Irane
											yra dar suskirstytos &#303; 15 lygi&#371;.
											Ir sp&#279;kite, k&#261; mes radome atakos kode?
											Beveik toki&#261; pat strukt&#363;r&#261;.
											Taigi, pakartosiu - tai buvo tikrai ai&#353;kus ry&#353;ys.
											Tai mus suteik&#279; pasitik&#279;jimo tuo, k&#261; mes tyr&#279;me.
											Ta&#269;iau nesupraskite man&#281;s klaidingai, tai nevyko taip skland&#382;iai.
											&#352;ie rezultatai gauti
											po keli&#371; savai&#269;i&#371; sunkaus darbo.
											Da&#382;nai atsidurdavome aklaviet&#279;je,
											ta&#269;iau tur&#279;jome atsitiesti.
									</p>
								
							
													
								 

								
									<p>
											Bet kuriuo atveju, mes i&#353;siai&#353;kinome,
											kad abi skaitmenin&#279;s bombos
											taik&#279;si &#303; t&#261; pat&#303; taikin&#303;,
											ta&#269;iau i&#353; skirting&#371; pusi&#371;.
											Ma&#382;oji bomba taik&#279;si &#303; vien&#261; kaskad&#261;
											ir kaitaliojo rotori&#371; sukimosi greit&#303;,
											o did&#382;ioji bomba
											vald&#279; &#353;e&#353;ias kaskadas
											bei manipuliavo vo&#382;tuvais.
											Taigi, mes buvome pakankamai tikri,
											kad nustat&#279;me taikin&#303;.
											Tai Natanz ir tik Natanz.
											Taigi, netur&#279;jome baimintis,
											kad kiti taikiniai
											gali b&#363;ti paveikti Stuxnet.
									</p>
								
							
													
								 

								
									<p>
											&#268;ia labai &#353;aun&#363;s dalykai, kuriuos i&#353;vydome
											ir tai mane i&#353;vert&#279; i&#353; klumpi&#371;.
											Apa&#269;ioje yra pilkoji d&#279;&#382;&#279;,
											o vir&#353; jos matote centrifugas.
											&#352;itas virusas
											perima duomenis i&#353; davikli&#371; -
											pavyzd&#382;iui, i&#353; spaudimo
											ar vibracijos davikli&#371; -
											ir siun&#269;ia &#303;rangos sistemoms,
											kurios atakos metu vis dar veikia,
											netikrus duomenis.
											Beje, netikri duomenys
											yra &#303;ra&#353;yti Stuxnet i&#353; anksto.
											Taigi, tai kaip Holivudo filmuose,
											kai vykdant vagystes
											steb&#279;jimo kamerose matosi i&#353; anksto paruo&#353;tas vaizdas.
											&#352;aunu, ar ne?
									</p>
								
							
													
								 

								
									<p>
											&#352;i id&#279;ja akivaizd&#382;iai skirta
											ne tik apkvailinti operatorius prie valdymo pulto.
											Ji daug pavojingesn&#279; ir agresyvesn&#279;.
											Id&#279;ja yra
											pergudrauti skaitmenin&#281; saugumo sistem&#261;.
											Mums reikia skaitmenini&#371; saugumo sistem&#371;,
											nes &#382;mogus operatorius negali pakankamai greitai sureaguoti.
											Pavyzd&#382;iui, elektrin&#279;je,
											kai didel&#279; garo turbina pradeda per greitai suktis,
											reikia tam tikrus vo&#382;tuvus atidaryti per milisekund&#281;.
											Akivaizdu, kad &#382;mogus to padaryti negal&#279;t&#371;.
											&#352;tai &#269;ia reikalingos skaitmenin&#279;s saugumo sistemos.
											O kai jos yra sugadinamos,
											gali nutikti tikrai blog&#371; dalyk&#371;.
											Elektrin&#279; gali sprogti.
											Ir nei operatoriai, nei saugumo sistemos to net nepasteb&#279;s.
											Baisoka.
									</p>
								
							
													
								 

								
									<p>
											Bet yra dar blogiau.
											Ir tai labai svarbu, k&#261; dabar pasakysiu.
											Pagalvokite apie tai.
											&#352;i ataka yra bendrin&#279;.
											I&#353; esm&#279;s ji nesusijusi konkre&#269;iai
											su centrifugomis
											ar urano sodrinimu.
											Taigi, ji taip pat s&#279;kmingai veikt&#371;, pavyzd&#382;iui,
											elektrin&#279;je
											ar automobili&#371; gamykloje.
											Ji yra bendrin&#279;.
											Ir j&#363;s, kaip puolantysis,
											viruso neprivalote paleisti
											i&#353; USB atmintin&#279;s,
											kaip mat&#279;me Stuxnet atveju.
											J&#363;s galite naudoti &#303;prast&#261; kirmino technologij&#261; paskleidimui.
											Tik paskleiskite kiek galima pla&#269;iau.
											Jei tai padarysite,
											tai gausite
											skaitmenin&#303; masinio naikinimo ginkl&#261;.
											Tai pasekm&#279;s,
											su kuriomis teks susidurti.
											Nelaimei,
											daugiausiai taikini&#371; tokioms atakoms
											yra ne Artimuosiuose Rytuose.
											Jie yra JAV, Europoje ir Japonijoje.
											Visos &#382;alios zonos,
											tai daugiausiai taikini&#371; turin&#269;ios vietos.
											Mes tur&#279;sime susidurti su pasekm&#279;mis
											ir geriau joms ruo&#353;tis jau dabar.
									</p>
								
							
													
								 

								
									<p>
											A&#269;i&#363;.
									</p>
								
							
													
								 

								
									<p>
											(Plojimai)
									</p>
								
							
													
								 

								
									<p>
											Chris Anderson: A&#353; turiu klausim&#261;.
											Ralfai, buvo pla&#269;iai nu&#353;viesta,
											kad daugelio manymu Mossad
											yra pagrindinis &#353;ios atakos organizatorius.
											Kokia tavo nuomon&#279;?
									</p>
								
							
													
								 

								
									<p>
											Ralph Langner: Gerai, j&#363;s tikrai norite tai i&#353;girsti?
											Gerai.
											Mano nuomone Mossad yra &#303;siv&#279;l&#281;s,
											bet pagrindinis veik&#279;jas n&#279;ra Izraelis.
											Pagrindinis iniciatorius
											yra kompiuterin&#279; supervalstyb&#279;.
											Tokia yra tik viena,
											ir tai Jungtin&#279;s Amerikos Valstijos -
											laimei, laimei.
											Nes kitaip
											m&#363;s&#371; problemos b&#363;t&#371; netgi didesn&#279;s.
									</p>
								
							
													
								 

								
									<p>
											CA: A&#269;i&#363;, kad mirtinai mus i&#353;g&#261;sdinai. A&#269;i&#363;, Ralfai.
									</p>
								
							
													
								 

								
									</p></div>