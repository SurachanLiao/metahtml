<main id="main-content"><p class="col-md-9 council-flexify-item council-center-content-basic">
            


    




<h2>Vad g&#246;r Europeiska unionens r&#229;d?</h2><h3>1. F&#246;rhandlar om och antar EU-lagar</h3><p>R&#229;det &#228;r en av EU:s viktigaste beslutsfattare.</p><p>Det  f&#246;rhandlar om och antar lagstiftningsakter, i de flesta fall tillsammans med Europaparlamentet genom det ordinarie lagstiftningsf&#246;rfarandet, &#228;ven kallat medbeslutandef&#246;rfarandet. Medbeslutandef&#246;rfarandet anv&#228;nds f&#246;r politikomr&#229;den d&#228;r EU har exklusiv beh&#246;righet eller delad beh&#246;righet med medlemsstaterna. I dessa fall lagstiftar r&#229;det p&#229; grundval av f&#246;rslag som lagts fram av Europeiska kommissionen.</p><h3>2. Samordnar medlemsstaternas politik</h3><p>R&#229;det ansvarar f&#246;r att samordna medlemsstaternas politik inom olika omr&#229;den, till exempel inom</p><ul><li>ekonomisk politik och finanspolitik, d&#228;r r&#229;det samordnar medlemsstaternas ekonomiska politik och finanspolitik f&#246;r att st&#228;rka den ekonomiska styrningen inom EU; det &#246;vervakar medlemsstaternas budgetpolitik, st&#228;rker EU:s finanspolitiska ramverk och hanterar &#228;ven r&#228;ttsliga och praktiska fr&#229;gor som r&#246;r euron, finansmarknaderna och kapitalr&#246;relser</li><li>utbildning, kultur, ungdomsfr&#229;gor och idrott, d&#228;r r&#229;det antar ramar och arbetsplaner f&#246;r EU-politiken inom dessa omr&#229;den, d&#228;r prioriteringarna f&#246;r samarbetet mellan medlemsstaterna och kommissionen fastst&#228;lls</li><li>syssels&#228;ttningspolitik, &#160;d&#228;r r&#229;det utarbetar &#229;rliga riktlinjer och rekommendationer till medlemsstaterna utifr&#229;n Europeiska r&#229;dets slutsatser om syssels&#228;ttningssituationen i EU</li></ul><h3>3. Utformar EU:s gemensamma utrikes- och s&#228;kerhetspolitik</h3><p>R&#229;det  fastst&#228;ller och genomf&#246;r&#160;  EU:s utrikes- och s&#228;kerhetspolitik p&#229; grundval av Europeiska r&#229;dets riktlinjer. Detta inbegriper &#228;ven EU:s utvecklingsbist&#229;nd och humanit&#228;ra bist&#229;nd, f&#246;rsvarspolitik och handel.  Tillsammans med unionens h&#246;ga representant&#160;  f&#246;r utrikes fr&#229;gor och s&#228;kerhetspolitik s&#228;kerst&#228;ller r&#229;det enhetlighet, konsekvens och effektivitet i EU:s yttre &#229;tg&#228;rder.&#160;</p><h3>4. Ing&#229;r internationella avtal</h3><p>R&#229;det  utf&#228;rdar mandat  f&#246;r kommissionen att f&#246;rhandla p&#229; EU:s v&#228;gnar om avtal mellan EU och l&#228;nder utanf&#246;r EU och internationella organisationer. N&#228;r f&#246;rhandlingarna har avslutats&#160; fattar r&#229;det beslut om undertecknande och ing&#229;ende  av avtalet p&#229; grundval av ett f&#246;rslag fr&#229;n kommissionen. R&#229;det&#160; antar ocks&#229; det slutliga beslutet  om att ing&#229; avtalet, efter det att Europaparlamentet har gett sitt godk&#228;nnande (kr&#228;vs p&#229; omr&#229;den som omfattas av medbeslutandef&#246;rfarandet) och avtalet har ratificerats av alla EU:s medlemsstater.</p><p>Dessa avtal kan t&#228;cka breda omr&#229;den, s&#229;som handel, samarbete och utveckling, eller r&#246;ra specifika fr&#229;gor s&#229;som textilvaror, fiske, tullar, transport, vetenskap och teknik, osv.&#160;</p><h3>5. Antar EU:s budget</h3><p>R&#229;det  antar EU:s budget  tillsammans med Europaparlamentet.</p><p>Budgetperioden motsvarar ett kalender&#229;r. Budgeten antas vanligtvis i december och b&#246;rjar g&#228;lla den 1 januari f&#246;ljande &#229;r.</p>




















            

            
     
    
    
        <p class="social-share-wrapper">







<span class="d-block margin-bottom-5 social-share-label">Dela</span>
<a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/sv/council-eu/&amp;display=popup">
     
    <span class="sr-only">Dela denna sida p&#229; Facebook</span>
</a>
<a class="btn-social-share" id="twitterhref" href="https://twitter.com/share?text=Europeiska+unionens+r%c3%a5d&amp;url=http%3a%2f%2feuropa.eu%2f!vm98dR">
     
    <span class="sr-only">Dela denna sida p&#229; Twitter</span>
</a>
<a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!vm98dR">
     
    <span class="sr-only">Dela denna sida p&#229; LinkedIn</span>
</a>
<a class="btn-social-share popover-trigger" href="">
     
    <span class="sr-only">Kopiera webbadressen i Urklipp</span>
</a>
<span class="popover-content" id="short-url-copy">
    Kopiera webbadressen i Urklipp
    
    
    <span class="sr-alert hidden">Kopiera</span>
    <span class="url-alert-span sr-only hidden">Kopiera</span>
</span>



            


    <p id="email-subscription" class="modal-dialog">
        
            
                <p class="modal-header">
                    
                    <p class="h4 modal-title">Prenumerationsalternativ</p>
                </p>
                
                    
                        
                             
                        
                        
                        
                         
                        

                        
                         
                        
                        <p class="col-sm-12">
                            
                            <p class="margin-top-10 margin-bottom-0">Fyll i din e-postadress s&#229; skickar vi en l&#228;nk till din prenumeration</p>
                            
                                E-postadress:
                                
                            
                            

                            
                            <p class="checkbox">
                                
                                    
                                    Jag godtar meddelandet om skydd av personuppgifter
                                
                            </p>

                            
                                
                                    
                                        <p>Din beg&#228;ran kommer att behandlas av presstj&#228;nsten vid r&#229;dets generalsekretariat i enlighet med best&#228;mmelserna i f&#246;rordning (EG) nr 45/2001 om skydd f&#246;r enskilda d&#229; gemenskapsinstitutionerna och gemenskapsorganen behandlar personuppgifter och om den fria r&#246;rligheten f&#246;r s&#229;dana uppgifter.</p>
                                        <p>Dina uppgifter kommer att lagras i databasen till dess att du avanm&#228;ler dig fr&#229;n tj&#228;nsten.</p>
                                        <p>Vissa uppgifter (namn, e-postadress, spr&#229;k, medienamn och medietyp) f&#229;r utl&#228;mnas till de europeiska institutionernas presstj&#228;nster, medlemsstaternas st&#228;ndiga representationer samt Europeiska unionens byr&#229;er p&#229; de villkor som anges i artiklarna 7 och 8 i f&#246;rordning (EG) nr 45/2001.</p>
                                        </p>
                    
                
                 
            

            
        
    </p>



        </p>
    


</p></main>