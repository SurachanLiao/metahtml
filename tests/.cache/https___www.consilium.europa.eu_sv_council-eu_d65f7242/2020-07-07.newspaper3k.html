<div><h2>Vad g&#246;r Europeiska unionens r&#229;d?</h2><h3>1. F&#246;rhandlar om och antar EU-lagar</h3><p>R&#229;det &#228;r en av EU:s viktigaste beslutsfattare.</p><p>Det  <b>f&#246;rhandlar om och antar lagstiftningsakter</b>, i de flesta fall tillsammans med Europaparlamentet genom det ordinarie lagstiftningsf&#246;rfarandet, &#228;ven kallat medbeslutandef&#246;rfarandet. Medbeslutandef&#246;rfarandet anv&#228;nds f&#246;r politikomr&#229;den d&#228;r EU har exklusiv beh&#246;righet eller delad beh&#246;righet med medlemsstaterna. I dessa fall lagstiftar r&#229;det p&#229; grundval av f&#246;rslag som lagts fram av Europeiska kommissionen.</p><h3>2. Samordnar medlemsstaternas politik</h3><p>R&#229;det ansvarar f&#246;r att samordna medlemsstaternas politik inom olika omr&#229;den, till exempel inom</p><ul><li><b>ekonomisk politik och finanspolitik,</b> d&#228;r r&#229;det samordnar medlemsstaternas ekonomiska politik och finanspolitik f&#246;r att st&#228;rka den ekonomiska styrningen inom EU; det &#246;vervakar medlemsstaternas budgetpolitik, st&#228;rker EU:s finanspolitiska ramverk och hanterar &#228;ven r&#228;ttsliga och praktiska fr&#229;gor som r&#246;r euron, finansmarknaderna och kapitalr&#246;relser</li><li><b>utbildning, kultur, ungdomsfr&#229;gor och idrott,</b> d&#228;r r&#229;det antar ramar och arbetsplaner f&#246;r EU-politiken inom dessa omr&#229;den, d&#228;r prioriteringarna f&#246;r samarbetet mellan medlemsstaterna och kommissionen fastst&#228;lls</li><li><b>syssels&#228;ttningspolitik,</b> &#160;d&#228;r r&#229;det utarbetar &#229;rliga riktlinjer och rekommendationer till medlemsstaterna utifr&#229;n Europeiska r&#229;dets slutsatser om syssels&#228;ttningssituationen i EU</li></ul><h3>3. Utformar EU:s gemensamma utrikes- och s&#228;kerhetspolitik</h3><p>R&#229;det  <b>fastst&#228;ller och genomf&#246;r&#160;</b>  EU:s utrikes- och s&#228;kerhetspolitik p&#229; grundval av Europeiska r&#229;dets riktlinjer. Detta inbegriper &#228;ven EU:s utvecklingsbist&#229;nd och humanit&#228;ra bist&#229;nd, f&#246;rsvarspolitik och handel.  <b>Tillsammans med unionens h&#246;ga representant&#160;</b>  f&#246;r utrikes fr&#229;gor och s&#228;kerhetspolitik s&#228;kerst&#228;ller r&#229;det enhetlighet, konsekvens och effektivitet i EU:s yttre &#229;tg&#228;rder.&#160;</p><h3>4. Ing&#229;r internationella avtal</h3><p>R&#229;det  <b>utf&#228;rdar mandat</b>  f&#246;r kommissionen att f&#246;rhandla p&#229; EU:s v&#228;gnar om avtal mellan EU och l&#228;nder utanf&#246;r EU och internationella organisationer. N&#228;r f&#246;rhandlingarna har avslutats&#160; <b>fattar r&#229;det beslut om undertecknande och ing&#229;ende</b>  av avtalet p&#229; grundval av ett f&#246;rslag fr&#229;n kommissionen. R&#229;det&#160; <b>antar ocks&#229; det slutliga beslutet</b>  om att ing&#229; avtalet, efter det att Europaparlamentet har gett sitt godk&#228;nnande (kr&#228;vs p&#229; omr&#229;den som omfattas av medbeslutandef&#246;rfarandet) och avtalet har ratificerats av alla EU:s medlemsstater.</p><p>Dessa avtal kan t&#228;cka breda omr&#229;den, s&#229;som handel, samarbete och utveckling, eller r&#246;ra specifika fr&#229;gor s&#229;som textilvaror, fiske, tullar, transport, vetenskap och teknik, osv.&#160;</p><h3>5. Antar EU:s budget</h3><p>R&#229;det  <b>antar EU:s budget</b>  tillsammans med Europaparlamentet.</p><p>Budgetperioden motsvarar ett kalender&#229;r. Budgeten antas vanligtvis i december och b&#246;rjar g&#228;lla den 1 januari f&#246;ljande &#229;r.</p>




















            

            
    <p class="clearfix"></p>
     



            
                

            




    <p class="time-wrapper">
            Senast &#228;ndrad den
            17 juli 2019
        </p>
    





    <a href="" class="council-link feedback-form-trigger d-block" title="Anm&#228;l fel p&#229; sidan">Anm&#228;l fel p&#229; sidan</a>

    
                    <p class="h4 modal-title">Anm&#228;l fel p&#229; sidan</p>
                <p class="modal-body">
                    
                </p>
            


        </div>