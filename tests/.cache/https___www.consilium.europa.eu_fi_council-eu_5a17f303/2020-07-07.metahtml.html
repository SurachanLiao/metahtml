<main id="main-content"><p class="col-md-9 council-flexify-item council-center-content-basic">
            


    




<h2>Mit&#228; EU:n neuvosto tekee?</h2><h3>1. Neuvottelee ja hyv&#228;ksyy EU:n lains&#228;&#228;d&#228;nt&#246;&#228;</h3><p>Neuvosto on t&#228;rke&#228; p&#228;&#228;t&#246;ksentekij&#228; EU:ssa.</p><p>Se neuvottelee ja hyv&#228;ksyy lains&#228;&#228;d&#228;nt&#246;&#228; useimmiten yhdess&#228; Euroopan parlamentin kanssa k&#228;ytt&#228;en tavallista lains&#228;&#228;t&#228;misj&#228;rjestyst&#228; eli nk. yhteisp&#228;&#228;t&#246;smenettely&#228;. Yhteisp&#228;&#228;t&#246;smenettely&#228; k&#228;ytet&#228;&#228;n politiikka-aloilla, joilla EU:lla on yksinomainen toimivalta tai joilla toimivalta on jaettu j&#228;senvaltioiden kanssa. T&#228;ll&#246;in neuvosto s&#228;&#228;t&#228;&#228; laeista Euroopan komission ehdotusten pohjalta.</p><h3>2. Koordinoi j&#228;senvaltioiden politiikkoja</h3><p>Neuvosto vastaa j&#228;senvaltioiden politiikkojen koordinoinnista esimerkiksi seuraavilla aloilla:</p><ul><li>talous- ja finanssipolitiikka: neuvosto koordinoi j&#228;senvaltioiden talous- ja finanssipolitiikkoja talouden ohjauksen ja hallinnan tehostamiseksi EU:ssa. Se valvoo j&#228;senvaltioiden budjettipolitiikkoja ja lujittaa EU:n finanssipoliittista kehyst&#228;. Se k&#228;sittelee my&#246;s euroon, finanssimarkkinoihin ja p&#228;&#228;omaliikkeisiin liittyvi&#228; oikeudellisia ja k&#228;yt&#228;nn&#246;n n&#228;k&#246;kohtia </li><li>koulutus, kulttuuri, nuoriso ja urheilu:  neuvosto hyv&#228;ksyy n&#228;it&#228; aloja koskevat EU:n politiikkakehykset ja ty&#246;suunnitelmat, joissa esitet&#228;&#228;n j&#228;senvaltioiden ja komission yhteisty&#246;n painopisteet</li><li>ty&#246;llisyyspolitiikka: &#160;neuvosto laatii vuosittain ty&#246;llisyyspoliittiset suuntaviivat ja antaa j&#228;senvaltioille suosituksia Eurooppa-neuvoston EU:n ty&#246;llisyystilanteesta tekemien p&#228;&#228;telmien pohjalta</li></ul><h3>3. Kehitt&#228;&#228; EU:n yhteist&#228; ulko- ja turvallisuuspolitiikkaa</h3><p>Neuvosto m&#228;&#228;rittelee EU:n ulko- ja turvallisuuspolitiikan ja toteuttaa sit&#228; Eurooppa-neuvoston antamien suuntaviivojen pohjalta. T&#228;h&#228;n sis&#228;ltyv&#228;t my&#246;s EU:n kehitys- ja humanitaarinen apu, puolustus ja kauppa. Neuvosto huolehtii yhdess&#228; unionin ulkoasioiden ja turvallisuuspolitiikan korkean edustajan kanssa EU:n ulkoisen toiminnan yhten&#228;isyydest&#228;, johdonmukaisuudesta ja vaikuttavuudesta.&#160;</p><h3>4. Tekee kansainv&#228;lisi&#228; sopimuksia</h3><p>Neuvosto valtuuttaa komission neuvottelemaan EU:n puolesta EU-maiden ja EU:n ulkopuolisten maiden sek&#228; kansainv&#228;listen organisaatioiden v&#228;lisist&#228; sopimuksista. Neuvottelujen p&#228;&#228;tteeksi neuvosto p&#228;&#228;tt&#228;&#228; sopimuksen allekirjoittamisesta ja tekemisest&#228; komission ehdotuksen pohjalta. Neuvosto my&#246;s hyv&#228;ksyy lopullisen p&#228;&#228;t&#246;ksen sopimuksen tekemisest&#228; sen j&#228;lkeen, kun Euroopan parlamentti on antanut suostumuksensa (joka tarvitaan yhteisp&#228;&#228;t&#246;smenettelyyn kuuluvilla aloilla) ja kun kaikki EU:n j&#228;senvaltiot ovat ratifioineet sopimuksen.</p><p>Sopimukset voivat kattaa kaupan, yhteisty&#246;n ja kehityksen kaltaisia laajoja aloja tai ne voivat koskea esimerkiksi tekstiilej&#228;, kalastusta, tulliasioita, liikennett&#228;, tiedett&#228; ja teknologiaa.&#160;</p><h3>5. Hyv&#228;ksyy EU:n talousarvion</h3><p>Neuvosto hyv&#228;ksyy EU:n talousarvion yhdess&#228; Euroopan parlamentin kanssa.</p><p>Budjettikausi on kalenterivuoden pituinen. Talousarvio hyv&#228;ksyt&#228;&#228;n yleens&#228; joulukuussa ja sit&#228; aletaan toteuttaa alkavan vuoden tammikuun 1. p&#228;iv&#228;n&#228;.</p>




















            

            
     
    
    
        <p class="social-share-wrapper">







<span class="d-block margin-bottom-5 social-share-label">Jaa</span>
<a class="btn-social-share" href="https://www.facebook.com/sharer.php?app_id=113869198637480&amp;sdk=joey&amp;u=https://www.consilium.europa.eu/fi/council-eu/&amp;display=popup">
     
    <span class="sr-only">Jaa sivu Facebook</span>
</a>
<a class="btn-social-share" id="twitterhref" href="https://twitter.com/share?text=Euroopan+unionin+neuvosto&amp;url=http%3a%2f%2feuropa.eu%2f!wD86cV">
     
    <span class="sr-only">Jaa sivu Twitter</span>
</a>
<a class="btn-social-share" href="https://www.linkedin.com/shareArticle?mini=true&amp;url=http%3a%2f%2feuropa.eu%2f!wD86cV">
     
    <span class="sr-only">Jaa sivu LinkedIn</span>
</a>
<a class="btn-social-share popover-trigger" href="">
     
    <span class="sr-only">Kopioi osoite leikep&#246;yd&#228;lle</span>
</a>
<span class="popover-content" id="short-url-copy">
    Kopioi osoite leikep&#246;yd&#228;lle
    
    
    <span class="sr-alert hidden">Kopirano</span>
    <span class="url-alert-span sr-only hidden">Kopirano</span>
</span>



            


    <p id="email-subscription" class="modal-dialog">
        
            
                <p class="modal-header">
                    
                    <p class="h4 modal-title">Vaihtoehdot tilauksen tekemiseksi</p>
                </p>
                
                    
                        
                             
                        
                        
                        
                         
                        

                        
                         
                        
                        <p class="col-sm-12">
                            
                            <p class="margin-top-10 margin-bottom-0">Anna s&#228;hk&#246;postiosoitteesi, niin l&#228;het&#228;mme sinulle tilauslinkin</p>
                            
                                S&#228;hk&#246;postiosoitteesi:
                                
                            
                            

                            
                            <p class="checkbox">
                                
                                    
                                    Hyv&#228;ksyn tietosuojaselosteen
                                
                            </p>

                            
                                
                                    
                                        <p>Pyynt&#246;si k&#228;sitell&#228;&#228;n neuvoston p&#228;&#228;sihteerist&#246;n lehdist&#246;palvelussa yksil&#246;iden suojelusta yhteis&#246;jen toimielinten ja elinten suorittamassa henkil&#246;tietojen k&#228;sittelyss&#228; ja n&#228;iden tietojen vapaasta liikkuvuudesta annetun asetuksen (EY) N:o 45/2001 mukaisesti.</p>
                                        <p>Tietojasi s&#228;ilytet&#228;&#228;n tietokannassa, kunnes perut palvelun tilauksen.</p>
                                        <p>Joitakin tietoja (nimi, s&#228;hk&#246;postiosoite, valittu kieli, tiedotusv&#228;lineen nimi, tiedotusv&#228;lineen tyyppi) voidaan toimittaa EU:n toimielinten, j&#228;senvaltioiden pysyvien edustustojen ja EU:n virastojen lehdist&#246;palveluille asetuksen 45/2001 7 ja 8 artiklassa m&#228;&#228;ritellyin ehdoin.</p>
                                        </p>
                    
                
                 
            

            
        
    </p>



        </p>
    


</p></main>