<div><h2>Mit&#228; EU:n neuvosto tekee?</h2><h3>1. Neuvottelee ja hyv&#228;ksyy EU:n lains&#228;&#228;d&#228;nt&#246;&#228;</h3><p>Neuvosto on t&#228;rke&#228; p&#228;&#228;t&#246;ksentekij&#228; EU:ssa.</p><p>Se <b>neuvottelee ja hyv&#228;ksyy lains&#228;&#228;d&#228;nt&#246;&#228;</b> useimmiten yhdess&#228; Euroopan parlamentin kanssa k&#228;ytt&#228;en tavallista lains&#228;&#228;t&#228;misj&#228;rjestyst&#228; eli nk. yhteisp&#228;&#228;t&#246;smenettely&#228;. Yhteisp&#228;&#228;t&#246;smenettely&#228; k&#228;ytet&#228;&#228;n politiikka-aloilla, joilla EU:lla on yksinomainen toimivalta tai joilla toimivalta on jaettu j&#228;senvaltioiden kanssa. T&#228;ll&#246;in neuvosto s&#228;&#228;t&#228;&#228; laeista Euroopan komission ehdotusten pohjalta.</p><h3>2. Koordinoi j&#228;senvaltioiden politiikkoja</h3><p>Neuvosto vastaa j&#228;senvaltioiden politiikkojen koordinoinnista esimerkiksi seuraavilla aloilla:</p><ul><li><b>talous- ja finanssipolitiikka:</b> neuvosto koordinoi j&#228;senvaltioiden talous- ja finanssipolitiikkoja talouden ohjauksen ja hallinnan tehostamiseksi EU:ssa. Se valvoo j&#228;senvaltioiden budjettipolitiikkoja ja lujittaa EU:n finanssipoliittista kehyst&#228;. Se k&#228;sittelee my&#246;s euroon, finanssimarkkinoihin ja p&#228;&#228;omaliikkeisiin liittyvi&#228; oikeudellisia ja k&#228;yt&#228;nn&#246;n n&#228;k&#246;kohtia </li><li><b>koulutus, kulttuuri, nuoriso ja urheilu: </b> neuvosto hyv&#228;ksyy n&#228;it&#228; aloja koskevat EU:n politiikkakehykset ja ty&#246;suunnitelmat, joissa esitet&#228;&#228;n j&#228;senvaltioiden ja komission yhteisty&#246;n painopisteet</li><li><b>ty&#246;llisyyspolitiikka:</b> &#160;neuvosto laatii vuosittain ty&#246;llisyyspoliittiset suuntaviivat ja antaa j&#228;senvaltioille suosituksia Eurooppa-neuvoston EU:n ty&#246;llisyystilanteesta tekemien p&#228;&#228;telmien pohjalta</li></ul><h3>3. Kehitt&#228;&#228; EU:n yhteist&#228; ulko- ja turvallisuuspolitiikkaa</h3><p>Neuvosto <b>m&#228;&#228;rittelee EU:n ulko- ja turvallisuuspolitiikan ja toteuttaa sit&#228;</b> Eurooppa-neuvoston antamien suuntaviivojen pohjalta. T&#228;h&#228;n sis&#228;ltyv&#228;t my&#246;s EU:n kehitys- ja humanitaarinen apu, puolustus ja kauppa. Neuvosto huolehtii yhdess&#228; unionin ulkoasioiden ja turvallisuuspolitiikan <b>korkean edustajan kanssa</b> EU:n ulkoisen toiminnan yhten&#228;isyydest&#228;, johdonmukaisuudesta ja vaikuttavuudesta.&#160;</p><h3>4. Tekee kansainv&#228;lisi&#228; sopimuksia</h3><p>Neuvosto <b>valtuuttaa</b> komission neuvottelemaan EU:n puolesta EU-maiden ja EU:n ulkopuolisten maiden sek&#228; kansainv&#228;listen organisaatioiden v&#228;lisist&#228; sopimuksista. Neuvottelujen p&#228;&#228;tteeksi neuvosto <b>p&#228;&#228;tt&#228;&#228; sopimuksen allekirjoittamisesta ja tekemisest&#228;</b> komission ehdotuksen pohjalta. Neuvosto my&#246;s <b>hyv&#228;ksyy lopullisen p&#228;&#228;t&#246;ksen</b> sopimuksen tekemisest&#228; sen j&#228;lkeen, kun Euroopan parlamentti on antanut suostumuksensa (joka tarvitaan yhteisp&#228;&#228;t&#246;smenettelyyn kuuluvilla aloilla) ja kun kaikki EU:n j&#228;senvaltiot ovat ratifioineet sopimuksen.</p><p>Sopimukset voivat kattaa kaupan, yhteisty&#246;n ja kehityksen kaltaisia laajoja aloja tai ne voivat koskea esimerkiksi tekstiilej&#228;, kalastusta, tulliasioita, liikennett&#228;, tiedett&#228; ja teknologiaa.&#160;</p><h3>5. Hyv&#228;ksyy EU:n talousarvion</h3><p>Neuvosto <b>hyv&#228;ksyy EU:n talousarvion</b> yhdess&#228; Euroopan parlamentin kanssa.</p><p>Budjettikausi on kalenterivuoden pituinen. Talousarvio hyv&#228;ksyt&#228;&#228;n yleens&#228; joulukuussa ja sit&#228; aletaan toteuttaa alkavan vuoden tammikuun 1. p&#228;iv&#228;n&#228;.</p>




















            

            
    <p class="clearfix"></p>
     



            
                

            




    <p class="time-wrapper">
            P&#228;ivitetty viimeksi
            17. hein&#228;kuuta 2019
        </p>
    





    <a href="" class="council-link feedback-form-trigger d-block" title="Anna palautetta t&#228;st&#228; sivusta">Anna palautetta t&#228;st&#228; sivusta</a>

    
                    <p class="h4 modal-title">Anna palautetta t&#228;st&#228; sivusta</p>
                <p class="modal-body">
                    
                </p>
            


        </div>