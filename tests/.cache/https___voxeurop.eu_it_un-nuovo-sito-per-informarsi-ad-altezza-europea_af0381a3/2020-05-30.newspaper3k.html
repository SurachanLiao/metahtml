<div><p class="has-drop-cap">Benvenute e benvenuti sul nuovo Voxeurop! Dopo oltre dieci anni, il sito aveva bisogno di una rinnovarsi: per questo abbiamo colto l&#8217;occasione del lancio della nostra offerta di adesione per cambiare profondamente l&#8217;identit&#224; grafica di Voxeurop. Pi&#249; moderno, il nuovo sito &#232; pi&#249; accessibile e leggibile. Gli oltre 8mila articoli presenti nel nostro archivio sono ora pi&#249; facili da consultare, la navigazione &#232; pi&#249; intuitiva e presto saranno disponibili nuove funzionalit&#224;.&#160;</p>



<p>Rinnovare un sito anzich&#233; crearne uno nuovo &#232; un&#8217;operazione delicata e, malgrado i nostri sforzi, sono sicuramente rimasti bug o errori: cercheremo di correggerli nelle prossime settimane e contiamo su di voi per commenti, critiche e suggerimenti.&#160;</p>



<p>Il lancio del nuovo sito &#232; l&#8217;occasione per introdurre la nostra offerta di adesione. Per far s&#236; che Voxeurop sia economicamente sostenibile, che rimanga accessibile a tutti, e che sia pi&#249; vicino alla sua community proponiamo alle lettrici e ai lettori di contribuire in prima persona alla vita del nostro &#8211;&#160;del loro &#8211;&#160;giornale scegliendo tra 3 formule di adesione mensile. </p>



<p>Queste danno accesso a diversi vantaggi, tra cui la lettura di articoli in anteprima, scambi con la redazione (scelta degli argomenti, partecipazione alle interviste&#8230;), la possibilit&#224; di pubblicare dei post di blog e l&#8217;assenza di pubblicit&#224;.&#160;</p>



<h5><strong>Animare lo spazio pubblico europeo</strong></h5>



<p>Dal punto di vista editoriale proseguiamo il percorso intrapreso alcuni mesi fa quando abbiamo pubblicato il nostro <a href="https://voxeurop.eu/it/manifeste/">manifesto</a> per un giornalismo davvero europeo: animare lo spazio pubblico europeo raccontando un&#8217;Europa all&#8217;altezza dei suoi cittadini. Come? Grazie ad articoli esclusivi, alcuni dei quali scritti da alcuni dei pi&#249; attenti osservatori delle questioni europee, e a quelli selezionati ogni giorno tra centinaia di fonti; continuando a dare ampio spazio alle vignette satiriche &#8211;&#160;una forma di giornalismo a tutti gli effetti e uno dei nostri segni distintivi &#8211; e alle immagini: il tutto tradotto in quante pi&#249; lingue possible. In pi&#249;, ci sar&#224; un&#8217;altra novit&#224;: dei servizi fotografici provenienti dai quattro angoli d&#8217;Europa. La fotografia occuper&#224; un posto pi&#249; importante sul nostro nuovo sito.&#160;</p>



<p>Contiamo sulla tua partecipazione a questa avventura editoriale unica: siamo felici di averti al nostro fianco!</p>
        </div>