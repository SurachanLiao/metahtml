Benvenute e benvenuti sul nuovo Voxeurop! Dopo oltre dieci anni, il sito aveva bisogno di una rinnovarsi: per questo abbiamo colto l’occasione del lancio della nostra offerta di adesione per cambiare profondamente l’identità grafica di Voxeurop. Più moderno, il nuovo sito è più accessibile e leggibile. Gli oltre 8mila articoli presenti nel nostro archivio sono ora più facili da consultare, la navigazione è più intuitiva e presto saranno disponibili nuove funzionalità.

Rinnovare un sito anziché crearne uno nuovo è un’operazione delicata e, malgrado i nostri sforzi, sono sicuramente rimasti bug o errori: cercheremo di correggerli nelle prossime settimane e contiamo su di voi per commenti, critiche e suggerimenti.

Il lancio del nuovo sito è l’occasione per introdurre la nostra offerta di adesione. Per far sì che Voxeurop sia economicamente sostenibile, che rimanga accessibile a tutti, e che sia più vicino alla sua community proponiamo alle lettrici e ai lettori di contribuire in prima persona alla vita del nostro – del loro – giornale scegliendo tra 3 formule di adesione mensile.

Queste danno accesso a diversi vantaggi, tra cui la lettura di articoli in anteprima, scambi con la redazione (scelta degli argomenti, partecipazione alle interviste…), la possibilità di pubblicare dei post di blog e l’assenza di pubblicità.

Animare lo spazio pubblico europeo

Dal punto di vista editoriale proseguiamo il percorso intrapreso alcuni mesi fa quando abbiamo pubblicato il nostro manifesto per un giornalismo davvero europeo: animare lo spazio pubblico europeo raccontando un’Europa all’altezza dei suoi cittadini. Come? Grazie ad articoli esclusivi, alcuni dei quali scritti da alcuni dei più attenti osservatori delle questioni europee, e a quelli selezionati ogni giorno tra centinaia di fonti; continuando a dare ampio spazio alle vignette satiriche – una forma di giornalismo a tutti gli effetti e uno dei nostri segni distintivi – e alle immagini: il tutto tradotto in quante più lingue possible. In più, ci sarà un’altra novità: dei servizi fotografici provenienti dai quattro angoli d’Europa. La fotografia occuperà un posto più importante sul nostro nuovo sito.

Contiamo sulla tua partecipazione a questa avventura editoriale unica: siamo felici di averti al nostro fianco!