<div><p><strong>Il bollettino quotidiano dei contagi?</strong> "&#200; normale vedere alti e bassi, quello che &#232; importante valutare &#232; l'andamento complessivo della curva. Per avere un quadro realistico e vedere gli effetti delle misure adottate ci vuole ancora del tempo: dobbiamo aspettare fine mese". <strong>Giovanni Rezza,</strong> direttore del dipartimento di Malattie infettive dell'Istituto superiore di sanit&#224;, spiega a 24Mattino su <a href="https://www.radio24.ilsole24ore.com/programmi/24mattino" target="_blank">Radio24</a>&#160;perch&#233; l&#8217;impennata dei casi <a href="http://www.today.it/attualita/coronavirus-bollettino-26-marzo-2020.html" target="_blank"><strong>registrata ieri</strong></a> in Lombardia non deve spaventarci.&#160;</p>

<p>"Un bollettino quotidiano di questo tipo - dice Rezza - si fa tramite le Regioni, che danno dati aggregati al ministero, e lo si &#232; fatto" per una questione di trasparenza e tempestivit&#224;.&#160;"Ma si tratta di dati condizionati dal fatto che i contagi risalgono a 5-10 giorni fa, poi ci sono i tempi della notifica. I dati sono molto <strong>dipendenti dal numero di tamponi fatti e dai tempi delle notifiche</strong>. Quindi abbiamo questa altalena: per uno o due giorni le cose vanno meglio. Poi magari, come ieri, si fanno pi&#249; tamponi e...". Insomma, i casi possono arrivare a notifica con qualche giorno di ritardo e il trend va verificato in un periodo di tempo pi&#249; ampio rispetto alla singola giornata.&#160;</p>

<h2>Pi&#249; tamponi, pi&#249; contagiati: "Ma c'&#232; un problema di fattibilit&#224;"</h2>

<p>Diversi osservatori hanno collegato l&#8217;aumento dei casi al maggior numero di test effettuati. In Lombardia ieri sono stati analizzati 6047 tamponi, contro i 4671 dell&#8217;altro ieri e i 3453 del 24 marzo. A livello nazionale il numero dei tamponi analizzati ieri &#232; di 36.615, contro i 27.041 del 25 marzo. Pi&#249; di 9.500 tamponi in pi&#249;. &#200; cambiato qualcosa? Rezza spiega che sui tamponi c&#8217;&#232; soprattutto un problema di fattibilit&#224;. "I reagenti -&#160;spiega&#160;- non sono infiniti e c'&#232; una corsa anche a livello internazionale ad accaparrarseli. Allora una regione oberata come la Lombardia<strong> non potr&#224; mai fare i tamponi" </strong>a tutti contatti dei pazienti positivi al<strong> Covid.</strong>&#160;"Una regione con meno impegno potr&#224; farlo: in Veneto l'hanno fatto - ricorda Rezza - e hanno tenuto la situazione sotto controllo a livello territoriale, ma non si trovavano in mano quella bomba biologica come a Lodi e a Bergamo".</p>

<h2>Rezza (Iss): "In Lombardia qualsiasi febbre &#232; attribuibile al coronavirus"</h2>

<p>"I tamponi &#8211; sottolinea Rezza - vanno fatti il prima possibile a persone sintomatiche, perch&#233; bisogna fare diagnosi, individuare focolai e, se c'&#232; bisogno, curarle. Se c'&#232; disponibilit&#224; i tamponi possono essere fatti anche a persone con pochissimi sintomi o a contatti di pazienti". Ma qui subentra appunto il problema di cui si diceva sopra. "In una regione come la Lombardia, dove l'incidenza &#232; molto alta, qualsiasi febbre probabilmente<strong> &#232; attribuibile al Sars-Cov-2, perch&#233; il rischio &#232; molto alto". </strong></p>

<h2>"Risultati a fine mese"</h2>

<p>I risultati del lockdown si vedranno solo tra qualche giorno. "Noi abbiamo scelto di fare distanziamento sociale in Italia, ma continua un po' di trasmissione intra-familiare e si registrano i contagi avvenuti prima" delle misure di chiusura. Ecco perch&#233;, ribadisce Rezza, "occorre aspettare fine mese per vedere qualche risultato". Quanto alla Germania, "l&#236; fanno tamponi mirati, e hanno una rete ospedaliera molto forte. Ma hanno avuto anche un paio di vantaggi: l'epidemia &#232; arrivata dopo - tranne un piccolo focolaio poi controllato - e ha colpito soprattutto i giovani, e questo spiega il basso tasso di ospedalizzazione. Vedremo come andr&#224;".&#160;</p>

<h2>Il virologo Pregliasco: "Il dato di accessi al pronto soccorso non &#232; in crescita"</h2>

<p>Sulla stessa lunghezza d&#8217;onda il virologo Fabrizio Pregliasco, docente di Igiene all&#8217;Universit&#224; Statale, <a href="https://www.capital.it/programmi/circo-massimo/puntate/circo-massimo-del-27-03-2020/" target="_blank">intervenuto</a> questa mattina a <strong>Circo Massimo</strong>, su <strong>Radio Capital</strong>. Secondo l&#8217;esperto, l&#8217;aumento dei contagiati registrato ieri &#232; da attribuire al fatto che "sulla singola giornata incide il tempo di diagnosi"&#160;e "l&#8217;arrivo del caso ad essere effettivamente notificato".</p>

<p>Inoltre "sappiamo che come in tutte le epidemie i casi sono notificati sottostimati. Nella Bergamasca, nel Bresciano, ma anche su Milano c&#8217;&#232; un&#8217;oggettiva percezione che i casi siano di pi&#249;, sia come casi sintomatici o con piccola sintomatologia,<strong> ma purtroppo anche tristemente come numero di morti".</strong> Il rialzo di ieri ad ogni modo non deve spaventarci: "Il dato sugli accessi al pronto soccorso che &#232; l&#8217;elemento pi&#249; pesante per fortuna non &#232; in crescita, non &#232; pi&#249; quelli della scorsa settimana" sottolinea il virologo, spiegando che &#8211; a suo avviso -&#160;i risultati delle misure di distanziamento "arriveranno nel prossimo week end o nei primi giorni della prossima settimana. Ci daranno ulteriore conforto, ma sappiamo che non si deve mollare".&#160;</p>

 
 


 

  
  
        <p class="player--no-video">
          Il tuo browser non pu&#242; riprodurre il video.
        </p>
      
      
      
        <p class="player--intercepted-label">Devi disattivare ad-block per riprodurre il video.</p>                                       
      <p class="player--ui-overlay"></p>
      <p class="player--ad-overlay"></p>
      
      
      
      <p class="player--command-play">
        Play
      </p>
      
      <p class="player--command-re-play">
        Replay
      </p> 
      
      
      <p class="player--controls-control player--control-button player--controls-playback">
          Play
          Replay
          
          Pausa
        </p>
        
        <p class="player--controls-control player--control-button player--controls-volume" tabindex="0">          
          Disattiva audio
          Disattiva audio
          Disattiva audio
          
          Attiva audio
        </p>
        
        <p class="player--volume-slider-level"></p>
          <p class="player--controls-control player--control-button player--controls-seek player--controls-seek-back">
          Indietro di 10 secondi
        </p>
        
        <p class="player--controls-control player--control-button player--controls-seek player--controls-seek-forward">
          Avanti di 10 secondi
        </p>
        
        
        <p class="player--controls-control player--control-text player--label">
          <p class="player--label-video"></p>
          <p class="player--label-ad">Spot</p>
        </p>
        
        
        
        <p class="player--controls-control player--control-text player--time player--time-advance">    
          <p class="player--time-current" title="Tempo attuale"></p>
          <p class="player--time-total" title="Tempo totale"></p>
        </p>
        
        <p class="player--controls-control player--control-none"></p>
        
        <p class="player--controls-control player--control-text player--time player--time-inverse">
          <p class="player--time-remaining" title="Tempo rimanente"></p>
        </p>
        
        
        
        <p class="player--controls-control player--control-button player--controls-screen">   
          Attiva schermo intero
          Disattiva schermo intero
        </p>
      <p class="player--time-buffered"></p>
        <p class="player--time-progress"></p>
      <p class="player--ad-skip-count">
        <p class="player--ad-skip-counter" title="Skip tra..."></p>
      </p>
      
      <p class="player--ad-skip">
        Skip
      </p>
      
      
      <p class="player--buffering">
        
      </p>
      
      
        <p class="player--error-label">Il video non pu&#242; essere riprodotto: riprova pi&#249; tardi.</p>
      
          
          
          
        
        
        <p class="player--loading-label-player">Attendi solo un istante, dopo che avrai attivato javascript<p class="player--loading-dot">.</p><p class="player--loading-dot">.</p><p class="player--loading-dot">.</p></p>
        <p class="player--loading-label-ad">Forse potrebbe interessarti, dopo che avrai attivato javascript<p class="player--loading-dot">.</p><p class="player--loading-dot">.</p><p class="player--loading-dot">.</p></p>
      
        <p class="player--no-js">
          Devi attivare javascript per riprodurre il video.
        </p>
        
      
    <h2>"Non sar&#224; un picco unico"</h2>

<p>Il famoso picco &#232; in arrivo?<strong> "Non sar&#224; un picco unico in realt&#224; - spiega Pregliasco -, perch&#233; il picco italiano &#232; la sommatoria di tanti picchi </strong>di diversi comuni e province. I dati ci dicono, anche rispetto all&#8217;esperienza cinese ma pi&#249; in generale delle epidemie, che raggiunto un blocco che supera il tempo di incubazione massimo presumibile, i famosi 14 giorni, dovrebbe esserci un&#8217;evidenza di risultati. Speriamo che tutto questo si verifichi".&#160;</p>
            
            
            

            

            

                        
   
 
                      </div>