<div><p>A dispensato calma fino a pochi giorni fa, ma nell'ultimo messaggio alla Regione, Vincenzo De Luca &#232; apparso preoccupato e ha cambiato i toni rispetto alle precedenti settimane. "A molti non &#232; chiaro che siamo di fronte a un problema serio. Dobbiamo evitare i contatti sociali, dobbiamo andare a fare la spesa una persona alla volta. Siamo di fronte a un problema che ci impone un cambiamento radicale delle nostre abitudini".&#160;</p>

<p>Il governatore punta il dito contro comportamenti irresponsabili: "Mi dicono che i bar e i pub dei centri storici accolgono centinaia di ragazzi senza rispettare le distanze. E' un comportamento non accettabile. C'&#232; un cittadino che adesso &#232; intubato al Cotugno &#232; che &#232; stato prima in una discoteca, poi in un ristorante, poi in una pizzeria prima di cominciare a stare male. E' stato a contatto con centinaia di persone".</p>

<p>De Luca chiude poi con un appello: "Abbiamo il dovere di evitare la diffusione del contagio. Un obiettivo raggiungibile solo con la responsabilit&#224;, altrimenti la situazione potrebbe diventare grave".&#160;&#160;</p>

<p>"Abbiamo comunicato ai Prefetti della Campania che in molte realt&#224;, nelle ore serali e notturne, vi sono esercizi pubblici, bar e pub, nei quali non si rispettano le misure di prevenzione e di sicurezza previste come la distanza tra le persone con pericolo di contagio.<br>
<strong>Abbiamo sollecitato le forze di polizia ad attivarsi per procedere alla chiusura di questi esercizi</strong> in caso di assembramento di persone", aggiunge De Luca.&#160;</p>
        
        		


						        
                    
        </div>