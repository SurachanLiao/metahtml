<div><p class="has-drop-cap"><strong>Bine a&#355;i venit pe noul site Voxeurop!</strong> Dup&#259; mai bine de zece ani, site-ul avea nevoie de o &#238;ntinerire. Am folosit ocazia lans&#259;rii ofertei noastre de adeziune pentru a &#238;nnoi complet identitatea vizual&#259; &#351;i punerea &#238;n pagin&#259; a Voxeurop. Mai modern, noul site se dore&#351;te a fi mai accesibil &#351;i mai u&#351;or de citit. Navigarea prin cele peste 8 000 de articole care se afl&#259; &#238;n arhivele noastre este acum mai intuitiv&#259;, &#238;n timp ce noile func&#355;ii vor fi cur&#226;nd disponibile. Erori sau alte probleme din tinere&#355;e nu sunt excluse; ne str&#259;duim s&#259; le rezolv&#259;m s&#259;pt&#259;m&#226;nile urm&#259;toare, &#351;i cont&#259;m pe voi pentru a ne &#238;mp&#259;rt&#259;&#351;i p&#259;rerile voastre, criticile &#351;i sugestiile.</p>



<p>Site-ul nu este disponibil deocamdat&#259; &#238;n &#238;ntregime &#238;n rom&#226;n&#259;. Ne cerem scuze &#351;i &#238;ncerc&#259;m s&#259; remediem c&#226;t mai repede. V&#259; mul&#355;umim pentru &#238;n&#355;elegere.</p>



<p>&#206;ntr-adev&#259;r, relansarea site-ului nostru este un moment bun pentru a lansa oferta noastr&#259; de adeziune. Pentru a asigura vizibilitatea Voxeurop &#351;i pentru a ne apropia de comunitatea sa, propunem cititoarelor &#351;i cititorilor no&#351;tri s&#259; se implice mai mult &#238;n via&#355;a publica&#355;iei, aleg&#226;nd din trei tarife de adeziune lunar&#259;. Acestea ofer&#259; acces la diferite privilegii, printre care articole &#238;n avanpremier&#259;, discu&#355;ii cu echipa redac&#355;ional&#259; (alegere de subiecte, particip&#259;ri la interviuri, etc.), posibilitatea de a publica bloguri &#351;i absen&#355;a publicit&#259;&#355;ii.</p>



<p>Din punct de vedere editorial, vom continua demersul &#238;nceput acum c&#226;teva luni &#238;n timpul lans&#259;rii <a href="https://voxeurop.eu/ro/2019/voxeurop-platforma-europenilor-5123040">manifestului</a> nostru: animarea spa&#355;iului public european povestind despre Europa la nivelul cet&#259;&#355;enilor s&#259;i. Reu&#351;im acest lucru prin intermediul articolelor exclusive, dintre care unele &#238;ncredin&#355;ate unor foarte fini observatori ai afacerilor europene, articole selec&#355;ionate zilnic din sute de surse, &#351;i continu&#226;nd s&#259; oferim un loc principal desenelor de pres&#259;, un format jurnalistic complet &#351;i una din m&#259;rcile noastre, &#351;i ilustra&#355;iilor &#8211; dar &#351;i traduc&#226;nd totul &#238;n c&#226;t mai multe limbi ne este posibil. Dar introducem o noutate: reportaje foto realizate &#238;n cele patru col&#355;uri ale Europei. Fotografia, &#238;n general, va fi mai prezent&#259; pe noul nostru site. Cont&#259;m pe voi pentru a ne fi al&#259;turi &#238;n aceast&#259; aventur&#259; editorial&#259; unic&#259;, &#351;i ne bucur&#259;m s&#259; v&#259; avem alt&#259;turi de noi!</p>
        </div>