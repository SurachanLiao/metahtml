Bine aţi venit pe noul site Voxeurop! După mai bine de zece ani, site-ul avea nevoie de o întinerire. Am folosit ocazia lansării ofertei noastre de adeziune pentru a înnoi complet identitatea vizuală şi punerea în pagină a Voxeurop. Mai modern, noul site se doreşte a fi mai accesibil şi mai uşor de citit. Navigarea prin cele peste 8 000 de articole care se află în arhivele noastre este acum mai intuitivă, în timp ce noile funcţii vor fi curând disponibile. Erori sau alte probleme din tinereţe nu sunt excluse; ne străduim să le rezolvăm săptămânile următoare, şi contăm pe voi pentru a ne împărtăşi părerile voastre, criticile şi sugestiile.

Site-ul nu este disponibil deocamdată în întregime în română. Ne cerem scuze şi încercăm să remediem cât mai repede. Vă mulţumim pentru înţelegere.

Într-adevăr, relansarea site-ului nostru este un moment bun pentru a lansa oferta noastră de adeziune. Pentru a asigura vizibilitatea Voxeurop şi pentru a ne apropia de comunitatea sa, propunem cititoarelor şi cititorilor noştri să se implice mai mult în viaţa publicaţiei, alegând din trei tarife de adeziune lunară. Acestea oferă acces la diferite privilegii, printre care articole în avanpremieră, discuţii cu echipa redacţională (alegere de subiecte, participări la interviuri, etc.), posibilitatea de a publica bloguri şi absenţa publicităţii.

Din punct de vedere editorial, vom continua demersul început acum câteva luni în timpul lansării manifestului nostru: animarea spaţiului public european povestind despre Europa la nivelul cetăţenilor săi. Reuşim acest lucru prin intermediul articolelor exclusive, dintre care unele încredinţate unor foarte fini observatori ai afacerilor europene, articole selecţionate zilnic din sute de surse, şi continuând să oferim un loc principal desenelor de presă, un format jurnalistic complet şi una din mărcile noastre, şi ilustraţiilor – dar şi traducând totul în cât mai multe limbi ne este posibil. Dar introducem o noutate: reportaje foto realizate în cele patru colţuri ale Europei. Fotografia, în general, va fi mai prezentă pe noul nostru site. Contăm pe voi pentru a ne fi alături în această aventură editorială unică, şi ne bucurăm să vă avem altături de noi!